<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>आगमे वैष्णवे विश्वासटिप्पन्यः  | लघु-भागवतामृतम्</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.105.0">
    
    
      <META NAME="ROBOTS" CONTENT="INDEX, FOLLOW">
    

    <link href="/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/" rel="alternate" type="application/rss+xml" title="आगमे वैष्णवे विश्वासटिप्पन्यः" />
    <link href="/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/" rel="feed" type="application/rss+xml" title="आगमे वैष्णवे विश्वासटिप्पन्यः" />

    <meta property="og:title" content="लघु-भागवतामृतम्" />
<meta property="og:description" content=" " />
<meta property="og:type" content="article" />
<meta property="og:url" content="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/" /><meta property="article:section" content="gauDIyaH" />



<meta itemprop="name" content="लघु-भागवतामृतम्">
<meta itemprop="description" content=" ">

<meta itemprop="wordCount" content="0">
<meta itemprop="keywords" content="" /><meta name="twitter:card" content="summary"/>
<meta name="twitter:title" content="लघु-भागवतामृतम्"/>
<meta name="twitter:description" content=" "/>

      
    

    <script type="text/javascript">
    
    let baseURL = "https:\/\/vishvAsa.github.io\/AgamaH_vaiShNavaH\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/AgamaH_vaiShNavaH\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/AgamaH_vaiShNavaH\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/AgamaH_vaiShNavaH\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/vishvAsa\/AgamaH_vaiShNavaH\/edit\/content\/\u0022,\u0022mainSections\u0022:[\u0022pancharatragamah\u0022],\u0022mainsections\u0022:[\u0022pancharatragamah\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022}],\u0022title\u0022:\u0022सङ्ग्रहान्तरम्\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/AgamaH_vaiShNavaH\/gauDIyaH\/tattvam\/rUpa-gosvAmI\/laghubhAgavatAmRtam\/".replace(basePath, "/");
  pageVars.pageParams = {};
  pageVars.pageSource = "gauDIyaH\/tattvam\/rUpa-gosvAmI\/laghubhAgavatAmRtam.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/AgamaH_vaiShNavaH/webpack_dist/uiLib-bundle.js"></script>




    <link rel="stylesheet" href="/AgamaH_vaiShNavaH/css/fonts.css">
<link rel="stylesheet" href="/AgamaH_vaiShNavaH/css/@fortawesome/fontawesome-free/css/solid.min.css">

<link rel="stylesheet" href="/AgamaH_vaiShNavaH/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/" />
<link rel="alternate" hreflang="sa-Deva" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">आगमे वैष्णवे विश्वासटिप्पन्यः <br/> लघु-भागवतामृतम्</i>
          </a>
        </div>
        <div id="div_top_bar_right" class="col-md-auto d-flex justify-content-center">
          ✍
          <select id="transliterationDropdown" size="1" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <a class="btn btn-secondary" onclick="module_uiLib.changeTextSize(2)">A+</a>  
          <a class="btn btn-secondary" onclick="module_uiLib.changeTextSize(-2)">A-</a>
          🗨:
          <select id="commentStyleDropdown" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandAll': 'true'})">↕️️</a></div>
          <div><a id="printButton" class="btn btn-secondary" onclick="module_uiLib.default.query.setParamsAndGo({'printLayout': 'on'})">🖨️️</a></div>
        </div>
        <div class="row col  d-flex justify-content-center">
          <div><a id="speakerButton" class="btn btn-secondary" onclick="module_uiLib.default.content.handleSpeakToggle()">🎧️</a></div>
          <button id="speakerPauseButton" class="btn btn-secondary">⏸</button>
        </div>
        <div class="row col  d-flex justify-content-center">
          <a href="/full_search"  class="btn btn-secondary">🥽🔦</a>
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
      <div id="audioOptionsDiv" class="row justify-content-center" hidden>
        <select id="voices" class="form-select bg-secondary text-light"></select>
        <div>
          <p class="lead">Vol</p>
          <input type="range" min="0" max="1" value="1" step="0.1" id="volume" />
          <span id="volume-label" class="ms-2">1</span>
        </div>
        <div class="mx-5">
          <p class="lead">Rate</p>
          <input type="range" min="0.1" max="10" value="1" id="rate" step="0.1" />
          <span id="rate-label" class="ms-2">1</span>
        </div>
        <div>
          <p class="lead">Pitch</p>
          <input type="range" min="0" max="2" value="1" step="0.1" id="pitch" />
          <span id="pitch-label" class="ms-2">1</span>
        </div>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="लघु-भागवतामृतम्">लघु-भागवतामृतम्</h1>
    
    <a id="editLink" class="btn btn-primary noPrint"  href="https://github.com/vishvAsa/AgamaH_vaiShNavaH/edit/content/gauDIyaH/tattvam/rUpa-gosvAmI/laghubhAgavatAmRtam.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <!-- Copy and paste the converted output. -->
<!-----

You have some errors, warnings, or alerts. If you are using reckless mode, turn it off to see inline alerts.
* ERRORs: 0
* WARNINGs: 1
* ALERTS: 6

Conversion time: 27.536 seconds.


Using this Markdown file:

1. Paste this output into your source file.
2. See the notes and action items below regarding this conversion run.
3. Check the rendered output (headings, lists, code blocks, tables) for proper
> formatting and use a linkchecker before you publish this page.

Conversion notes:

* Docs to Markdown version 1.0β34
* Sat Apr 29 2023 02:07:42 GMT-0700 (PDT)
* Source doc: laghu_bhagavatamrita_-_rupa_gosvamin_-_2_commentaries

WARNING:
You have some equations: look for ")+++)+++> ग्द्२म्द्-ह्त्म्ल् अलेर्त्- एक़ुअतिओन्॥।" इन् ओउत्पुत्।

* Tहिस् दोचुमेन्त् हस् इमगेस्- छेच्क् फ़ोर् )+++)+++> ग्द्२म्द्-ह्त्म्ल् अलेर्त्- इन्लिने इमगे लिन्क् इन् गेनेरतेद् सोउर्चे अन्द् स्तोरे इमगेस् तो योउर् सेर्वेर्। NOTE: Iमगेस् इन् एxपोर्तेद् ज़िप् फ़िले फ़्रोम् Gओओग्ले Dओच्स् मय् नोत् अप्पेअर् इन् थे समे ओर्देर् अस् थेय् दो इन् योउर् दोच्। Pलेअसे छेच्क् थे इमगेस्!


WARNING:
Yओउ हवे ९ H१ हेअदिन्ग्स्। Yओउ मय् wअन्त् तो उसे थे "H१ -> H२" ओप्तिओन् तो देमोते अल्ल् हेअदिन्ग्स् ब्य् ओने लेवेल्।

----->
<p style="color: red; font-weight: bold")+++)+++)+++ ग्द्२म्द्-ह्त्म्ल् अलेर्त्- ERRORस्- ०; WARNINGस्- २; ALERTS: ६।</p>
<ul style="color: red; font-weight: bold"><li>Sएए तोप् चोम्मेन्त् ब्लोच्क् फ़ोर् देतैल्स् ओन् ERRORस् अन्द् WARNINGस्। <li>Iन् थे चोन्वेर्तेद् Mअर्क्दोwन् ओर् HTML, सेअर्छ् फ़ोर् इन्लिने अलेर्त्स् थत् स्तर्त् wइथ् )+++)+++> ग्द्२म्द्-ह्त्म्ल् अलेर्त्- फ़ोर् स्पेचिफ़िच् इन्स्तन्चेस् थत् नेएद् चोर्रेच्तिओन्।</ul>
<p style="color: red; font-weight: bold">Lइन्क्स् तो अलेर्त् मेस्सगेस्-</p><a href="#gdcalert1">अलेर्त्१</a>
<a href="#gdcalert2">अलेर्त्२</a>
<a href="#gdcalert3">अलेर्त्३</a>
<a href="#gdcalert4">अलेर्त्४</a>
<a href="#gdcalert5">अलेर्त्५</a>
<a href="#gdcalert6">अलेर्त्६</a>
<p style="color: red; font-weight: bold")+++)+++)+++ PLEASE छेच्क् अन्द् चोर्रेच्त् अलेर्त् इस्सुएस् अन्द् देलेते थिस् मेस्सगे अन्द् थे इन्लिने अलेर्त्स्।<hr></p>
<p id="gdcalert1" ><span style="color: red; font-weight: bold")+++)+++)+++ ग्द्२म्द्-ह्त्म्ल् अलेर्त्- इन्लिने इमगे लिन्क् हेरे (तो इमगेस्।इमगे१।प्न्ग्)। Sतोरे इमगे ओन् योउर् इमगे सेर्वेर् अन्द् अद्जुस्त् पथ्।फ़िलेनमे।एxतेन्सिओन् इफ़् नेचेस्सर्य्। </span><br>(<a href="#">Bअच्क् तो तोप्</a>)(<a href="#gdcalert2">Nएxत् अलेर्त्</a>)<br><span style="color: red; font-weight: bold")+++)+++)+++ </span></p>
<p><img src="%E0%A4%87%E0%A4%AE%E0%A4%97%E0%A5%87%E0%A4%B8%E0%A5%8D%E0%A5%A4%E0%A4%87%E0%A4%AE%E0%A4%97%E0%A5%87%E0%A5%A7%E0%A5%A4%E0%A4%AA%E0%A5%8D%E0%A4%A8%E0%A5%8D%E0%A4%97%E0%A5%8D" alt="अल्त्_तेxत्" title="इमगे_तोओल्तिप्"></p>
<p>श्रील-रूप-गोस्वामि-पादेन विरचितं</p>
<h1 id="शर-लघ-भगवतमतम">श्री-लघु-भागवतामृतम्</h1>
<p>श्रीमद्-बलदेव-विद्याभूषण-कृत-सारङ्ग-रङ्गदा-टीका</p>
<p>श्रीमद्-वृन्दावन-चन्द्र-तर्कालङ्कार-कृत-रसिक-रङ्गदा-टीका च</p>
<p>Eदितिओन्स् उसेद्-</p>
<p>१। Hअरिभक्त Dअस्। Gऔराब्द ५०३
२। Gऔडीय Mअठ एदितिओन्
३। Vएन्कतेस्ह्wअर् Pरेस्स्
४। Pउरि Dअस्</p>
<p>Tहेरे इस् अ दिफ़्फ़ेरेन्चे इन् थे नुम्बेरिन्ग् स्य्स्तेम्स्। Bअसिचल्ल्य् wए wइल्ल् उसे थे GM नुम्बेरिन्ग् अन्द् पुत् थे ओथेर् स्य्स्तेम् इन् ब्रच्केत्स्। Tहे GM एदितिओन् दिविदेस् थे फ़िर्स्त् सेच्तिओन् इन्तो फ़िवे पर्त्स्।</p>
<p>Cओन्त्रिबुतोर्स्- Jअगदनन्द Dअस्</p>
<p>॥ श्रीः ॥</p>
<h1 id="अथ-शर-लघ-भगवतमतम">अथ श्री-लघु-भागवतामृतम्</h1>
<h1 id="परथम-परचछद">प्रथम-परिच्छेदः</h1>
<p><strong>स्वयं-रूप-विलास-स्वांशावेश-प्रकाश-लक्षण-भगवत्-तत्त्व-निरूपणम् ।</strong></p>
<p>॥ ओं नमः श्री-कृष्णाय ॥<sup id="fnref:1"><a href="#fn:1" class="footnote-ref" role="doc-noteref">1</a></sup></p>
<p><strong>नमस् तस्मै भगवते कृष्णायाकुण्ठ-मेधसे</strong><sup id="fnref:2"><a href="#fn:2" class="footnote-ref" role="doc-noteref">2</a></sup>** । **</p>
<p><strong>यो धत्ते सर्व-भूतानाम् अभवायोशतीः कलाः ॥१॥<br>
श्रीमद्-बलदेव-विद्याभूषण-विरचिता सारङ्ग-रङ्गदा-</strong></p>
<p>भक्त्याभासेनापि तोषं दधाने धर्माध्यक्षे विश्व-निस्तारि-नाम्नि ।</p>
<p>नित्यानन्दाद्वैत-चैतन्य-रूपे तत्त्वे तस्मिन् नित्यम् आस्तां मतिर् नः ॥</p>
<p>देवाचार्यं यं विदुः सत्-कवित्वे पाराशयं तत्त्व-वादे महान्तः ।</p>
<p>शृङ्गारार्थ-व्यञ्जने व्यास-सूनुं स श्री-रूपः पातु नो भृत्य-वर्गान् ॥</p>
<p>अथ सोऽयं निखिल-शास्त्रार्थ-सारज्ञः श्री-रूपाभिधान-शास्त्र-कृत् सङ्क्षिप्त भागवतामृतं शास्त्रं निर्मिमाणस् तद्-बोध्य-भगवत्-प्रणतिरूपं प्रत्यूह-तृण-राशि-वह्निम् अभीष्ट-पूर्ति-पीयूष-बलाहकं मङ्गलं तावन् निबध्नाति—<strong>नमस् तस्मै</strong> इति । <strong>भगवते</strong>—</p>
<blockquote>
<p>ऐश्वर्यस्य समग्रस्य वीर्यस्य यशसः श्रियः ।
ज्ञान वैराग्ययोश् चापि षण्णां भग इतीङ्गना ॥ [वि।पु। ६.५.७४]</p>
</blockquote>
<p>इति श्री-विष्णु-पुराणोक्त-पूर्णैश्वर्य-षट्क-विशिष्टाय, नित्य-योगे मतुप् । **कृष्णाय-**यशोदा-स्तनन्धयाय । <strong>अकुण्ठा मेधा</strong> यस्मात्, तस्मै, त्वत्तो ज्ञानं हि जीवानाम् [भा।पु। ११.२२.२८] इति स्मरणात्, तत्त्व-ज्ञान-प्रदाय इत्य् अर्थः । भगवत्ता तस्य स्वयं-सिद्धेति बोधयितुं विशिनष्टि, य इति । <strong>धत्ते</strong>-प्रकटयति । <strong>सर्वेषां भूतानाम्</strong> जीवानाम्, <strong>अभवाय</strong> मोक्षाय, <strong>उशतीः</strong> कमनीयाः ।</p>
<p><strong>कलाः</strong> भागान् स्वांश-कला-विभूति-लक्षणान्—</p>
<blockquote>
<p>कला स्यात् मूलरैवृद्धौ शिल्पादाव् अंश-मात्रके ।
षोडशांशे च चन्द्रस्य कलना-काल-मानयोः ॥ इति मेदिनी ।</p>
</blockquote>
<p>यद्यपि निर्भागो भगवांस् तथापि विशेषात्<sup id="fnref:3"><a href="#fn:3" class="footnote-ref" role="doc-noteref">3</a></sup> सभागः प्रतीयते इत्युत्तरत्र व्यक्तीभावि । चतुः-सन-संवादे वेदस्तवं बदरीशात् उपश्रुतवतो नारदस्य तन् निष्कर्षावेदकम् इदं पद्यं कृष्णस्य मूलवस्तुत्वं स्फुटयति ।</p>
<p>आलस्याद् अप्रवृत्तिः स्यात् पुंसां यद् ग्रन्थ-विस्तरे ।</p>
<p>इतोऽत्र क्रियते सूक्ष्मा टीका भागवतामृते ॥१॥</p>
<p><strong>श्री-वृन्दावन-चन्द्र-तर्कालङ्कार-विरचिता रसिक-रङ्गदा-</strong></p>
<p>नित्यानन्द-मना गदाधर-रसोल्लासी स्वरूप-प्रियोऽ</p>
<p>द्वैताद्वैत-गतिः सनातन-तनुर् गोपाल-रूपाश्रयः ।</p>
<p>श्रीवास-प्रियताकरो नरहरि-प्राणो मुरारि-प्रभू</p>
<p>राधा-भाव-लसद्-द्युतिर् विजयतां श्रीमाञ् शचीनन्दनः ॥१॥</p>
<p>श्री-कृष्ण-तत्-प्रियाग्रण्य-राधिकोत्कर्ष-वर्णनम् ।</p>
<p>जीयाद् भागवत-मतं श्रीमद्-भागवतामृतम् ॥२॥</p>
<p>रागानुगाख्यया भक्त्या तयाविष्कृतया जगत् ।</p>
<p>शर्माब्धौ मज्जितं येन रूपाय करवै नमः ॥३॥</p>
<p>श्री-राधा-चरणो नाम्ना कवीन्द्रो विदुषां वरः ।</p>
<p>चक्रवर्तितया ख्यातो भुवि जीयाद् गुरुर् मम ॥४॥</p>
<p>गुरून् अध्यापकान् वन्दे श्रीमद्-भागवतार्थदान् ।</p>
<p>व्याकरोमि प्रसादाद् यद् इदं भागवतामृतम् ॥५॥</p>
<p>सर्व-शक्ति-वरा राधा कृष्णो भगवतां वरः ।</p>
<p>उपासनानयोः कार्येति निश्चित्य मनीषया ॥६॥</p>
<p>श्रीमद्-रूपाख्य-गोस्वामी भट्ट-गोस्वामि-मुख्यकैः ।</p>
<p>आम्रेडितो रचितवान् इदं भागवतामृतम् ॥७॥</p>
<p>तत्रादौ पूर्व-खण्डेऽस्मिन् कृष्णोत्कर्ष-निरूपणे ।</p>
<p>कृष्णत्वे धर्म-पुत्राय नारदो यन्-नमोऽकरोत् ॥८॥</p>
<p>अन्यून-तद्-विशिष्टादि-शिष्टाचार-प्रदर्शकः ।</p>
<p>तस्मै तत्त्वेऽभेद-भावाद् ग्रन्थकृत् कुरुते नमः ॥९॥</p>
<p>नम इति येनेदृशी श्री-सनन्द-मुखोदिता श्रुति-स्तुतिर् उक्ता तस्मै गुरुत्वेन प्रसिद्धाय श्री-नारायणाय नमोऽस्तु । प्रधानत्वं जीवत्वं च वारयन्न् आह—अकुण्ठ-मेधा यस्येति । तौ हि तन्-मेधाध्यासेन मेधाविनाव् इत्य् अर्थः । तर्हि गुणावतारो विष्णुर् इत्य् आह—उशतीः कमनीयाः, कला अंशान् अंशांशांश् च, नारायण-कलाः शान्ताः [१.५४] इत्य् अत्र अत्र स्वांशा हरेर् एव कला-शब्देन कीर्तिताः [१.५५] इति श्री-ग्रन्थकृच्-चरणैर् व्याख्यातत्वात्, अंशांशस्य कलात्वेन प्रसिद्धत्वाच् च ।</p>
<p>ननु तर्हि पुरुषम् एवायम् इत्य् आह—भगवते ऐश्वर्यादि-षट्क-परिपूर्णाय । ननु, नृसिंह-राम-कृष्णेषु षाड्गुण्यं परिपूरितम् [१.१६] इति पाद्मीय-वचनेन श्री-नृसिंहादि-त्रितय-शक्त्या भगवत्तास्मिन् किं मर्यादयोक्तेत्य् अत आह—कृष्णाय तद्-अवताराय पुरुषावतारत्वेऽपि श्री-कृष्णस्य साक्षाद्-अंशवद् अवतारत्वाद् भगवत्तैव, न परमात्मतेत्य् अर्थः । अत एवोक्तं श्रीधर-स्वामि-चरणैः—</p>
<blockquote>
<p>नम इति श्री-कृष्णावतारतया नारायणं नमस्यति । उक्तं हि—एते चांश-कलाः पुंसः कृष्णस् तु भगवान् स्वयं [भा।पु। १.३.२८] इति ॥४६॥</p>
</blockquote>
<p>यद् वा, भगवते ऐश्वर्यादि-षड्-अंशवते । यत्र यत्र धर्मिणि यादृग् भगवत्तोचिता, तत्र तत्र तादृग् एव प्रत्येतव्या । यद् उक्तं श्री-शाङ्कर-भाष्ये—धर्मिणम् अपेक्ष्यैव धर्मः कल्पनीय<sup id="fnref:4"><a href="#fn:4" class="footnote-ref" role="doc-noteref">4</a></sup> इति ।</p>
<p>ननु तस्मिन् परमात्मनि कथं भगस्यांशता वरं कलात्वम् इत्य् अत आह—कृष्णाय पुरुषं निमित्तीकृत्य श्री-कृष्णांशस्यैवावतारायेत्य् अर्थः । अत एव पुराण-जातेषु तयोर् एकात्मत्वेनोक्तिः पुष्टैव । पक्षे तस्मै स्वयं-रूपत्वेन प्रसिद्धाय, कृष्णाय तन्-नाम्ने नराकृति-पर-ब्रह्मणे । यद् उक्तं,</p>
<blockquote>
<p>कृषिर् भू-वाचकः शब्दो णश् च निर्वृति-वाचकः ।
तयोर् ऐक्यं परं ब्रह्म कृष्ण इत्य् अभिधीयते ॥ इति ।</p>
</blockquote>
<p>अत्राभिधीयते, न तु लक्ष्यते, न तु व्यज्यत इत्य् अर्थः । अन्यत्र तु पर-ब्रह्मादि-शब्दो द्वितीयात्मजादिषु पुत्रवन् मर्यादया प्रविष्ट इत्य् अर्थः । कीदृशाय भगवते ? भगवत्-पद-शक्यायेत्य् अर्थः ।</p>
<p>ननु श्लोकं श्लोकार्धम् वेत्य् अनेनैव श्री-भागवत-श्लोक-कीर्तनेनैव मङ्गलं भवति किम् अनया परिपाट्या ? इति । सत्यं, तथाप्य् अधिकस्याधिक-फलम् इत्य् अविगीत-शिष्टाचार-परम्परा-प्राप्तं नमस्कार-पद्यम् आदौ दर्शितवान् ॥१॥</p>
<p>ओं नमो भगवते वासुदेवाय ।</p>
<p><strong>कृष्ण-वर्णं त्विषाकृष्णं साङ्गोपाङ्गास्त्र-पार्षदम्</strong> ।</p>
<p><strong>यज्ञैः सङ्कीर्तन-प्रायैर् यजन्ति हि सुमेधसः ॥२॥</strong></p>
<p style="text-align: right">
[भा।पु। ११.५.३२] </p>
<p>**बलदेवः- **अथ कृष्णाविर्भावस्य स्व-साक्षात्-कृत-पादाम्बुजस्य श्री-कृष्ण-चैतन्यस्य विजय-व्यञ्जनं मङ्गलम् । निमि-नृपेण पृष्टः करभाजन-योगी सत्यादि-युगावतारान् उक्त्वा, कलाव् अपि तथा शृणु [भा।पु। ११.५.३१] इति तम् अवधापयन्न् आह—<strong>कृष्णेति</strong> ।</p>
<p><strong>सुमेधसः</strong> पुरुषाः कलाव् अपि हरिं यजन्ति । कैः? इत्य् आह—<strong>सङ्कीर्तन-प्रायैः</strong> <strong>यज्ञैः</strong> अर्चा-विधिभिर् इति । तं कीदृशम्? इत्य् आह—<strong>कृष्णो वर्णो</strong> रूपं यस्यान्तर् इति शेषः । वर्णो द्विजादि-शुक्लादि-यशो-गुण-कथासु च । इति मेदिनी । <strong>त्विषा</strong> त्व् <strong>अकृष्णं,</strong> शुक्लो रक्तस् तथा पीत इदानीं कृष्णतां गतः। [भा।पु। १०.८.१२] इति गर्गोक्ति-पारिशेष्यात्, विद्युद्-गौर-कान्तिकम् इत्य् अर्थः । <strong>अङ्ग-</strong> इति नित्यानन्दाद्वैतौ । <strong>उपाङ्ग-</strong> इति श्रीवास-पण्डितादयः । <strong>अस्त्राणि</strong> अविद्या वनच्छेत्तृत्वात् तत्-समानि भगवन्-नामानि, पार्षदाः—श्री-गदाधर-गोविन्दादयः, तैः सहितम्, इति महा-बलित्वम् अस्य व्यज्यते । गर्ग-वाक्ये <em>पीत</em> इति प्राचीन-तद्-अवतारापेक्षया । अयम् अवतारः श्वेत-वाराह-कल्प-गताष्टा-विंशतितम-वैवस्वत-मन्वन्तरीय-कलौ बोध्या, तत्रत्ये श्री-चैतन्ये एव पद्योक्त-धर्माणां दर्शनात् । अन्येषु कलिषु तु क्वचिच् छ्यामत्वेन, क्वापि शुक-पत्राभत्वेन वावतारस्योक्तेः । स च स च तद्-आविष्टो जीव-विशेष इति, प्रत्यक्ष-रूप-धृग्-देवो दृश्यते न कलौ हरिः [विष्णु-धर्मे] इत्य्-आदि-वाक्यं तद्-विषयम् । तद्-याजिनः सुमेधसस् तु छन्नः कलौ यद् अभवः [भा।पु। ७.९.३८], शुक्लो रक्तस् तथा पीतः [भा।पु। १०.८.१२], कलाव् अपि तथा शृणु [भा।पु। ११.५.३१] इत्य्-आदि-वाक्य-भाव-विदो बोध्याः ।</p>
<p><em>छन्नत्वं</em> प्रेयसी-त्विषावृतत्वम् । बृहन्-नारदीये चैवम् उक्तम्—</p>
<blockquote>
<p>अहम् एव कलौ विप्र नित्यं प्रच्छन्न-विग्रहः ।
भगवद्-भक्त-रूपेण लोकान् रक्षामि सर्वथा ॥ इति ।</p>
</blockquote>
<p>श्रुतिश् चैवम् अभिप्रैति—यदा पश्यः पश्यते रुक्म-वर्णं कर्तारम् ईशं पुरुषं ब्रह्मयोनिम् [मु।उ। ३.१.२] इत्य्-आदिना मुण्डके, महान् प्रभुर् वै पुरुषः सत्त्वस्यैष प्रवर्तकः [श्वे।उ। ३.१२] इति श्वेताश्वतराणाम् उपनिषदि च । यत् तु द्वापरेऽपि क्वचित् स्कान्दे हरि-वंशे च पीतत्वम् उक्तं, तद् अपि कादाचित्कम् अस्तु, हरेर् नानावतारत्वात् ॥२॥</p>
<p>**रसिक-रङ्गदा- **अथ श्रीमान् ग्रन्थकारः स्व-भजन-विभजनावतारं श्री-कृष्ण-चैतन्यं श्री-कृष्ण-नामाख्य-युगावतारं च सङ्क्षेपेण स्तुवन् श्री-करभाजन-वचन-मयं श्री-भागवतीयैकादश-स्कन्ध-पद्यं प्रमाणयन्न् आह—कृष्ण-वर्णेति । त्विषा कान्त्या योऽकृष्णो गौरस् तं, सुमेधसो विचार-पारं दृष्टवन्तो, यजन्ति उपासते । अत्र यजन्तीति वर्तमान-प्रयोगस्यानवच्छिन्नतया तद्-अनुसारिणो वयम् अपि तम् उपास्मह इति द्योत्यते, तेन चात्रोत्क्श्रीअ-कर्मकोपासनयात्म-निष्ठोआपकृष्ट-ज्ञानेन तं प्रति प्रणताः स्म इत्य् अनुव्यज्यते, स्वाप-कर्षकानुकूल-व्यापार-विशेषो नमस्कार इति न्यायात् । अत्र ध्वनेर् ध्वन्य्-अन्तरोद्गाराद् इदम् उत्तमोत्तमं काव्यम् । यद् उक्तम् अलङ्कार-कौस्तुभे—ध्वनेर् ध्वन्य्-अन्तरोद्गारे तद् एव ह्य् उत्तमोत्तमम् [अ।कौ। १.१०] इति ।</p>
<p>कीदृशं कृष्ण-वर्णम् ? कृष्णेत्य् एतौ वर्णौ यस्मिन् तं, यत्र श्री-कृष्ण-चैतन्याख्ये कृष्णत्वाभिव्यञ्जकं कृष्णेति वर्ण-युगलं प्रयुक्तम् अस्तीत्य् अर्थः । श्री-तृतीये श्रीमद्-उद्धव-वाक्ये समाहुता भीष्मक-कन्यया ये श्रियः सवर्णेन बुभूषयैषाम् [भा।पु। ३.३.३] इत्य् अत्र श्री-भावार्थ-दीपिकायां श्रियो रुक्मिण्याः समानं वर्ण-द्वयं वाचकं यस्य स शिर्यः सवर्णो रुक्मीत्य् अपि दृश्यते ।</p>
<p>यद् वा, कृष्णं वर्णयति विवशतया गायति उपदेशकत्वेन गापयति यस् तम् । यद् वा, कृष्ण-वर्णं कृष्ण-नामाख्य-युगावतारो यस्मिन्न् अस्तीति तम्, श्री-यशोदा-नन्दने श्यामावतारवद् अस्मिन् कृष्ण-नामावतारस्य प्रवेशात् ।</p>
<p>अथवा अकृष्णं गौरं यजन्ति । कीदृशम् ? त्विषा स्व-शोभा-विशेषेणैव कृष्ण-वर्णं कृष्णोपदेष्टारम् इत्य् अर्थः । यद्-दर्शनेनैव सर्वेषां हृदयेषु श्री-कृष्णः स्फुरतीत्य् अर्थः । यद् वा,, सर्व-लोक-दृष्टाव् अकृष्णं गौरम् अपि भक्त-विशेष-दृष्टौ त्विषा प्रकाश-विशेषेण कृष्ण-वर्णं तादृश-श्यामसुन्दरम् एव सन्तम् इत्य् अर्थः । तस्मात् तस्मिन् सर्वथा श्री-कृष्णस्यैव प्रकाशात् तस्यैव साक्षाद् आविर्भावः स इत्य् अर्थः ।</p>
<p>अत्र तत्-स्थ-श्याम-गौरादीनां प्राकृत-गुणातिरिक्तत्वात् तथा व्यपदेशे इति मन्तव्यम् । तस्य तु नवम-पदार्थातिरिक्तत्वम् । अत एव,</p>
<blockquote>
<p>अन्तः कृष्णं बहिर् गौरं दर्शिताङ्गादि-वैभवम् ।
कलौ सङ्कीर्तनाद्यैः स्मः कृष्ण-चैतन्यम् आश्रिताः ॥ [तत्त्व-सं। २]</p>
</blockquote>
<p>इति भागवत-सन्दर्भारम्भे तादृशतयोक्तिः । व्याख्यान्तरे,</p>
<blockquote>
<p>क्वचिच् चतुर्भुजत्वेऽपि न त्यजेत् कृष्ण-रूपताम् ।
अतः प्रकाश एव स्यात् तस्यासौ द्विभुजस्य च ॥ [१.२३]</p>
</blockquote>
<p>इतिवद् अभिमानाभेदे गौरत्वेऽपि प्रकाशत्वम् अविरुद्धम् । गौरस्य भक्ताभिमानत्वेऽपि प्रकाश-विशेषत्वं प्रत्येतव्यम् । श्री-नारद-दृष्ट-योगमाया-वैभवेऽभिमान-भेदेन क्रिया-भेदेऽपि प्रकाश-भेदस्य श्री-स्वामि-चरणैर् अप्य् अङ्गीकारात् । प्रकटाप्रकट-लीलयोस् तु प्रकटाप्रकट-प्रकाश-विशेषत्वं तत्-तल्-लीला-ग्रन्थ-दृष्ट्या मन्तव्यम् । अनादि-धर्मि-भेदस् तयोः कैश्चिन् मन्यते तद् वयं न निश्चिन्मः ।</p>
<p>पुनः कीदृशम् ? साङ्गोपाङ्गेति, अङ्गम् अंशः स तु अत्र श्री-विश्वरूप-नित्यानन्दादिः । उपाङ्गं—अंशांशः स तु अत्र श्रीमद्-अद्वैतेणआदिः महाविष्ण्व्-आत्मकस्य सङ्कर्षणांशत्वात् तच् च तच् च । पार्षदाः—परमान्तरङ्ग-शक्ति-रूपाः श्री-गदाधर-पण्डित-प्रभृतयः परमान्तरङ्ग-भक्त-रूपाः श्री-श्रीवास-मुरारि-प्रभृतयः ।</p>
<p>अस्त्राणीव—पार्षदाः अस्त्र-पार्षदाः शस्त्री श्यामेतिवत् समासः ते च तैः सह वर्तमानम् । तेषां दर्शन-स्पर्शन-सम्भाषणादिभिर् असुर-स्वभावानां कलि-कलिल-जनानाम् अन्तर् मालिन्यादि-शक्र-पराभव-करणाद् अस्त्र-साधर्म्यम् उचितम् उक्तम् ।</p>
<p>कैः ? करणैः यज्ञैः पूजा-सम्भारैः । न यत्र यज्ञेश-मखा महोत्सवाः [भा।पु। ५.१९.२३] इत्य् उक्तेः । कीदृशैः ? सङ्कीर्तनं घन-मूरजादि-वादित्र-पुरःसर-बहु-जन-कर्तृक-श्री-कृष्ण-नाम-लीलाद्य्-उच्चारण-रूपं तत्-प्रधानैः । नाम-रूप-गुणादीनाम् उच्चैर् भाषा तु कीर्तनम् [भ।र।सि। १.२.१४५] इति रसामृत-सिन्धूक्तेः । सं-शब्दस्य सम्यग्-अर्थत्वाच् च । एतत्-प्रमापिका श्रुतिः—कृत-त्रेता-द्वापरेषु ध्यान-यजन-सेवाभिर् यद् अश्नुते तत् कलौ कृष्ण-कीर्त्या इति ।</p>
<blockquote>
<p>कृते यद् ध्यायतो विष्णुं त्रेतायां यजतो मखैः ।
द्वापरे परिचर्यायां कलौ तद् धरि-कीर्तनात् ॥ [भा।पु।१२.३.५२]
ध्यायन् कृते यजन् यज्ञैस् त्रेतायां द्वापरेऽर्चयन् ।
यद् आप्नोति तद् आप्नोति कलौ सङ्कीर्त्य केशवम् ॥ [वि।पु। ६.२.१७] इति स्मृतिश् च ।</p>
</blockquote>
<p>कुत्र कलौ ? पूर्वेणान्वयात् वैवस्वत-मन्वन्तरीयाष्टाविंश-चतुर्युगीये कलौ । सर्व-कलौ तु कृष्ण-नामावतारं यजन्ति, तस्य तावत् प्रतिकल्य्-अधिकारात् । एतत्-पक्षे साङ्गोपाङ्गास्त्र-पार्षदम् इति विशेषणं स्पष्टं दीपिका-वर्तनात् प्रत्येतव्यम् । तस्मान् नाना-तन्त्र-विधानेन कलाव् अपि तथा शृणु [भा।पु। ११.५.३१] इत्य् अस्य व्याख्यैवंविधा कार्या । विधीयतेऽनेनेति विधानं न्यायः, तन्त्र-विधानेन तन्त्र-न्यायेन, नाना-कलौ प्रति-कलि-युगे, कृष्ण-वर्णं कृष्ण-नामावतारं यजन्ति, वैवस्वतीयाष्टाविंश-चतुर्युगीय-कलौ तु अकृष्णं गौराङ्गं यजन्तीति । अत एव श्री-स्वामि-चरणैर् अपि अकृष्णम् इन्द्रनीलमणिवद् उज्ज्वलम् ।</p>
<p>अथवा कृष्णं कृष्णा+++ पगे ६</p>
<p><strong>मुखारविन्द-निस्यन्द-मरन्द-भर-तुन्दिला</strong> ।</p>
<p>**ममानन्दं मुकुन्दस्य सन्दुग्धां वेणु-काकली ॥३॥<br>
बलदेवः- **स्वस्य नन्दात्मजैकान्तितां द्योतयंस् तद्-वेणु-नाद-विजय-व्यञ्जनं मङ्गलम् आह—<strong>मुखेति</strong> । <strong>सन्दुग्धां</strong> प्रपूरयतु । <strong>वेणोः</strong> <strong>काकली</strong> सुखदः सूक्ष्मो नादः, काकली तु कले सूक्ष्मः इत्य् अमरः ॥३॥</p>
<p>**श्री-चैतन्य-मुखोद्गीर्णा हरे-कृष्णेति वर्णकाः ।<br>
मज्जयन्तो जगत् प्रेम्णि विजयन्तां तद्-आह्वयाः ॥४॥<br>
बलदेवः- **अत्र कलौ प्रकटितातिप्रभावत्वात् स्व-प्रभुणा सम्प्रचारितत्वात्, परम-पुमर्थदत्वात्, तद्-रूपत्वाच् च कृष्ण-नाम्नां विजयं मङ्गलम् आह—श्रीति । हरे-कृष्णेति । <strong>इति</strong>-शब्द आद्य्-अर्थः, इति हेतु-प्रकरण-प्रकाशादि-समाप्तिषु इत्य् अमरोक्तः । तेन द्वात्रिंशद्-अक्षरो नाम-मन्त्रो बोध्यते । <strong>तद्-आह्वयाः</strong> कृष्ण-नामानि,</p>
<blockquote>
<p>हरेर् नाम हरेर् नाम हरेर् नाम एव केवलम् ।
कलौ नास्त्य् एव नास्त्य् एव नास्त्य् एव गतिर् अन्यथा ॥ [बृहन्-नारदीये]</p>
</blockquote>
<p>यज्ञैः सङ्कीर्तन-प्रायैर् यजन्ति हि सुमेधसः [भा।पु। ११.५.३२],</p>
<blockquote>
<p>मधुर मधुरम् एतन् मङ्गलं मङ्गलानां
सकल-निगम-वल्ली-सत्-फलं चित्-स्वरूपम् ।
सकृद् अपि परिगीतं श्रद्धया हेलया वा
भृगु-वर नर-मात्रं तारयेत् कृष्ण-नाम ॥ [प्रभास-खण्डे] इत्य्-आदिभ्यः ॥४॥</p>
</blockquote>
<p><strong>श्रीमत्-प्रभुपदाम्भोजैः श्रीमद्-भागवतामृतम्</strong> ।</p>
<p>**यद् व्यतानि तद् एवेदं सङ्क्षेपेण निषेव्यते ॥५॥<br>
बलदेवः- **ननु भागवतामृतस्य ग्रन्थस्य श्री-सनातन-चरणैः प्रकाशितत्वात् अलम् अनेन प्रयासेन इति चेत्? तत्राह—<strong>श्रीमद्</strong> इति । विस्तृतस्य तस्य ग्रहणेऽसमर्थानां वैष्णवानां कार्यावहम् इदं, सङ्क्षिप्तत्वात्, इति न निरर्थको मत्-प्रयास इति भावः । <strong>निषेव्यते</strong> आस्वाद्यते ॥५॥</p>
<p><strong>इदं श्री-कृष्ण-तद्-भक्त-सम्बन्धाद् अमृतं द्विधा</strong> ।</p>
<p>**आदौ कृष्णामृतं तत्र सुहृद्भयः परिवेष्यते ॥६॥<br>
बलदेवः- **ननु भगवतो भागवतानां वा यत् स्वरूप-गुण-निरूपणं, तत् खलु भागवतामृतं भवेत्, तयोर् मध्ये किं प्रथमं निषेव्यं? तत्राह—इदम् इति ।</p>
<blockquote>
<p>तत् कथ्यतां महा-भाग! यदि कृष्ण-कथाश्रयम् ।
अथवास्य पदाम्भोज-मकरन्द-लिहां सताम् ॥ [भा।पु। १.१६.६]</p>
</blockquote>
<p>इति श्री शौनक-प्रेरणात् श्री-कृष्णामृतम् आदौ परिवेष्यते, तद्-उत्तरं भक्तामृतम्, इति नापूर्वो मत्-क्रमः ॥६॥</p>
<p><strong>निर्बन्धं युक्ति-विस्तारे मयात्र परिमुञ्चता</strong> ।</p>
<p>**प्रधानत्वात् प्रमाणेषु शब्द एव प्रमाण्यते ॥७॥<br>
बलदेवः- **ननु प्रमाणानि विना प्रमेयाणि न सिध्यन्ति, अतः प्रमेय-निर्णेत्रा भवता प्रमाणानि ग्राह्याणि । तानि च कानि कियन्ति च ? इति चेत्, तत्राह—निर्बन्धम् इति । शब्द एवेति-श्रुति-तद्-अनुसारि-स्मृति-रूप एवेत्य् अर्थः ।</p>
<p>एतद् उक्तं भवति—प्रत्यक्षानुमानोपमान-शब्दार्थापत्त्य्-अनुपलब्धि-सम्भवैतिह्यान्यष्टौ प्रमाणानि तीर्थ-कारैर् उक्तानि । \</p>
<blockquote>
<p><br>
(१) तेषु अर्थ-सन्निकृष्टं चक्षुर् आदिकम् इन्द्रियं <strong>प्रत्यक्षं</strong>, यथा &ldquo;चक्षुषा घटम् अहं पश्यामि&rdquo; इत्य् आदौ ।</p>
</blockquote>
<p>(२) अथ अनुमिति-करणम् <strong>अनुमानम्</strong>; परामर्श-जन्य-ज्ञानम् अनुमितिः; व्याप्ति-विशिष्ट-पक्ष-धर्मता-ज्ञानं परामर्शः । व्याप्तिश् च साध्यवद् अन्यावृत्तित्वं, हेतु-समानाधिकरणात्यन्ताभावाप्रतियोगि-साध्य-सामानाधिकरण्यं वा । तद् इदम् अनुमानं &ldquo;वह्निमान् धूमात्&rdquo; इत्य्-आदौ वह्न्य्-आदि-ज्ञाने प्रमाणम् ।</p>
<p>(३) उपमिति-करणम् <strong>उपमानं</strong>, &ldquo;गो-सदृशो गवयः&rdquo; इत्य्-आदौ; सञ्ज्ञासञ्ज्ञि-सम्बन्ध-ज्ञानम्—उपमितिः, तत्-करणं सादृश्य-ज्ञानम् ।</p>
<p>(४) आप्त वाक्यं <strong>शब्दः</strong>, यथा &ldquo;नदी-तीरे पञ्च तालाः सन्ति&rdquo; इत्य्-आदिः; यस्माद् वाक्यात् &ldquo;नदी-तीरं ताल-पञ्चक-युक्तम्&rdquo; इति शाब्दी प्रमितिः स्यात्, तत् तु अत्र प्रमाणम् ।</p>
<p>(५) असिध्यद् अर्थ-दृष्ट्या साधकान्यार्थ-कल्पनम् <strong>अर्थापत्तिः</strong>, यथा &ldquo;दिवा अभुञ्जानस्य पीनत्वं रात्रि-भोजितां कल्पयित्वा साध्यते&rdquo; ।</p>
<p>(६) अभाव-ग्राहिणी बुद्धिः <strong>अनुपलब्धिः</strong>, यथा &ldquo;भू-तले घटानुपलब्ध्या घटाभावो गृह्यते&rdquo; ।</p>
<p>(७) &ldquo;शते दशकं सम्भवति&rdquo; इति बुद्धौ सम्भावना <strong>सम्भवः</strong> ।</p>
<p>(८) अज्ञात-वक्तृकं पारम्पर्य-प्रसिद्धम् <strong>ऐतिह्यम्</strong>; यथा &ldquo;इह वटे यक्षो निवसति इति इह लोकाः कथयन्ति&rdquo; इति ॥</p>
<p>एषु प्रत्यक्षम् एकं लोकायतिकस्य चार्वाकस्य देहात्म-वादिनः; तच् च अनुमानं च वैशेषिकस्य; ते च शब्दश् चेति त्रीणि साङ्ख्य-पातञ्जलयोः । तानि च उपमानं चेति नैयायिकस्य । तानि च अर्थापत्त्य्-अनुपलब्धी चेति षट् मीमांसकस्य । तानि च सम्भवैतिह्ये चेति अष्टौ पौराणिकस्य इति । तेषु उपमानं पृथक् न मन्तव्यं, प्रत्यक्षादिष्व् अन्तर् भावत्वात् ।</p>
<p>चक्षुः-सन्निकृष्टस्य गवयस्य गो-सदृशत्व-ज्ञानं प्रत्यक्षं; &ldquo;गवय-शब्दो गो-सदृशस्याभिधायी&rdquo; इति ज्ञानम् अनुमानं । &ldquo;यथा गौस् तथा गवयः&rdquo; इति वाक्यं तु शब्दं नातिक्रामतीति । अर्थापत्तिश् च न पृथक्, केवल-व्यतिरेकिण्य् अनुमानेऽन्तर् भावात् । &ldquo;एष रात्रौ भुङ्क्ते, दिवा अभुञ्जानत्वे सति पीनत्वात्, यस् तु रात्रौ न भुङ्क्ते, न स दिवा अभुञ्जानत्वे सति पीनः, यथासौ पीनः, न चायं तथा&rdquo; इत्य् आपत्तिर् अनुमानम् एव । सम्भवोऽपि न पृथक्, &ldquo;दशकं शतान्तर् गतं, तद्-अविना-भुतत्वात्&rdquo; इत्य् अनुमानात् । ऐतिह्यं च प्रत्यक्षेऽन्तः स्यात्, आदिमेन दृष्टत्वात् । अनुपलब्धिश् च न पृथक्, घटाद्य्-अभावस्य विशेषणता-सन्निकर्षेण चाक्षुषत्वात् । इत्थं च प्रत्यक्षानुमान-शब्दाः प्रमाणानि, सम्मतानि च मध्व-मुनिनास्मत्-प्राचा । तानि च लौकिकस्यार्थस्य ग्रहे प्रमाणानि, न त्व् अलौकिकस्य, तेषु भ्रमादि-प्रमातृ-दोष-सङ्क्रमात् । माया-मुण्डावलोके प्रत्यक्षं तत्-काल-वृष्टि-निर्वापित-वह्नौ चिरं धूमोद्गारिणि गिरौ “वह्निमान् धूमात्&rdquo; इत्य् अनुमानं च व्यभिचरत् प्रतीतम् । आप्त-वाक्यं च तादृग् एव, तत्त्वेन व्याख्यातानां कपिलादि-वाक्यानां मिथः-खण्डनात् । तस्माद् अलौकिक-तत्त्व-प्रमातुर् ममापौरुषं वाक्यं प्रमाणम् । तच् च वेद ऋग्-आदिः, तद् भागश् च पुराणेतिहासात्मा, एवं वा अरे अस्य महतो भूतस्य निश्वसितम् एतद् यद् ऋग् वेदो यजुर् वेदः साम वेदोऽथर्वाङ्गिरस इतिहासः पुराणम् [बृ।आ।उ। ४.४.१०] इति बृहद्-आरण्यकात् । तथापि तद्-भागे शूद्राधिकारः, तन्-निदेशात्, यथा &ldquo;वर्षासु रथकारोऽग्नीनादधीत&rdquo; इति रथ-कारस्य सङ्करस्याप्य् अग्न्य्-आधानाङ्गे मन्त्र-मात्रे विधि-सामर्थ्यात् सः ॥७॥</p>
<p><strong>यतस् तैः शास्त्र-योनित्वाद् इति न्याय-प्रदर्शनात्</strong> **।<br>
शब्दस्यैव प्रमाणत्वं स्वीकृतं परम-र्षिभिः ॥८॥<br>
बलदेवः- **ननु पुंसां वाञ्छितं न सिध्यति, अवाञ्छितं चापततीति तद्-बाधकस् तत्-साधकश् च वाञ्छितृ-पुं-भिन्नः कश्चित् क्षित्य्-अङ्कुरादीनाम् अस्मद्-असाध्यानां कार्याणां कर्ता महा-शक्तिर् अस्ति, स एवेश्वर उपासितः क्लेशानां हन्तेति वैशेषिकादिभिर् मुनिभिर् अनुमितत्वात् अनुमानं हित्वा शब्दम् एव स्वीकुर्वन् नोपादेय-वाग् भविष्यति इति चेत्? तत्राह—<strong>यतस् तैर्</strong> इति द्वाभ्याम् । व्यासानुयायिनो हि वयं तन्-मतम् एवानुसरामः, न तु तद्-विरुद्धावहेलनाद् बिभीम इति भावः । शास्त्र-योनित्वात् [वे।सू। १.१.२] इति ब्रह्म-सूत्रम् ।</p>
<p>तस्यायम् अर्थः—परतो नेत्य् आकर्षणीयम् परेशोऽनुमानेन विदित्वोपास्यः, उपनिषदा वा? इति सन्देहे वैशेषिकाद्यैः मन्तव्यः [बृ।आ।उ। ४.४.५] इति श्रुत्या चाङ्गीकृतत्वाद् अनुमानेनैवेति प्राप्ते सति, नानुमानेन विदित्वास उपास्यः । कुतः? शास्त्र-योनित्वाद् इति । <em>शास्त्रम्</em> उपनिषत् तद्-भागश् च भगवद्-गीतं शुक-भाषितं च, <em>योनिः</em> ज्ञान-कारणं यस्य, तत्त्वात् । औपनिषदः पुरुषः…नावेदविन् मनुते तं बृहन्तम् [बृ।आ।उ। ३.९.२६] इत्य्-आदिषु तद्-बोध्यत्वावगमाद् इत्य् अर्थः । योनिः कारणे भग-ताम्रयोः इति हैमः । तैः खलु शुष्केण तर्केण नित्य-ज्ञानेच्छाकृतिको जडो विभुर् ईश्वरः कदाचित् भूतावेश-न्यायेन गृहीत-भौतिक-देहः कृत-कार्यस् तं त्यजेद् इत्य् अनुमितम् । उपनिषदस् तु विज्ञानानन्द-घनः स्वानुबन्धि-ज्ञानादि-गुणः कूटस्थो विचित्रानन्त-शक्तिर् मध्यमोऽपि विभुर् नित्य-दिव्य-धामा नित्य-लीला-परिकर इत्य् आहुः, तद्-अनुयायी व्यासः परम-र्षिः कथं तद्-अनुमानं स्वीकुर्यात् ? इति । तथा च पर-तत्त्व-निरूपणे व्यासस्योपनिषद् एव प्रमाणम् इति सिद्धम् ॥८॥</p>
<p><strong>किं च, तर्काप्रतिष्ठानाद् इति न्याय-विधानतः</strong> **।<br>
अमीभिर् एव सुव्यक्तं तर्कस्यानादरः कृतः ॥९॥<br>
बलदेवः- **ननु मन्तव्यः [बृ।आ।उ। ४.४.५] इति श्रुत्यापि स्वीकृतत्वात् व्यासोऽप्य् अनुमानं स्वीकुर्याद् एवेति चेत् ? तत्राह—किं चेति । साङ्ख्येन शुष्क-तर्कम् आश्रित्य पुरुष-विषयके वेदान्त-समन्वये विरोद्धव्ये सतीदं सूत्रम् आह—तर्केति [वे।सू। २.१.११] नेत्य् अनुवर्तते । पुरुष-बुद्धि-वैविध्येन शुष्क-तर्कस्य, <em>अप्रतिष्ठानात्</em> स्थैर्याभावात्, न तेन परमार्थ-वस्तु-निर्णयः स्याद् इत्य् अर्थः । एवम् आह श्रुतिः—नैषा तर्केण मतिर् आपनेया प्रोक्तान्येनैव सुज्ञानाय प्रेष्ठ [कठ।उ। १.२.९] इति । व्याप्यारोपेण व्यापकारोपस् तर्कः, यद्ययं निर्वह्निः स्यात्, तदा निर्धूमः स्यात् इत्य् एवं रूपः, स च व्याप्ति-शङ्का निरस्यन् अनु मानाङ्गं भवेद् इति तर्क-शब्देनानुमानं ग्राह्यम् । चेद् एवं, तर्हि मन्तव्यः इति श्रुतेः का गतिर् इति चेत् ? स्वानुसारि-तर्क—परा सेति गृहाण, शुष्क-तर्कं परित्यज्य आश्रयस्व श्रुति-स्मृती इति भारत-वाक्यात् । तथा च वेद एव व्यासस्य प्रमाणं, तर्कश् च तद्-अनुसारी न निवार्यते, शुष्क-तर्कस् तु प्रहेय एवेति तद्-अनुयायिनो मे तद् एव ॥९॥</p>
<p><strong>अथोपास्येषु मुख्यत्वं वक्तुम् उत्कर्ष-भूमतः ।</strong></p>
<blockquote>
<p>**कृष्णस्य तत्-स्वरूपाणि निरूप्यन्ते क्रमाद् इह ॥१०॥<br>
बलदेवः- **एवं प्रमाणं निरूप्य प्रमेयाणि निरूपयितुं प्रवर्तते—अथेति । <strong>उपास्येषु</strong> भगवदाविर्भावेषु तद्-आविष्टेषु च मध्ये, उत्कर्ष-भूमतः शक्ति-गुण-विभूति-लीला-हेतुकात् पारम्य-बाहुल्यात्, कृष्णस्य यशोदा-स्तनन्धयस्य । <strong>मुख्यत्वं</strong> पारम्यं, वक्तुं तस्य स्व-रूपाणि क्रमाद् इह निरूप्यन्ते ॥१०॥</p>
</blockquote>
<p><strong>स्वयं-रूपस् तद्-एकात्म-रूप आवेश-नामकः ।<br>
इत्य् असौ त्रिविधं</strong><sup id="fnref:5"><a href="#fn:5" class="footnote-ref" role="doc-noteref">5</a></sup>** भाति प्रपञ्चातीत-धामसु ॥११॥**</p>
<p><strong>बलदेवः- <strong>ननु एकम् एवाद्वयम् इति श्रुतेः, वदन्ति तत् तत्त्व-विदस् तत्त्वं यज् ज्ञानम् अद्वयम् [भा।पु। १.२.११] इति स्मृतेश् च । स्व-रूपाणीति बहुत्वं कथं? तत्राह—<strong>स्वयम्</strong> इति</strong> । असौ</strong> कृष्णः** । <strong>एकत्वात्यागेनैवाचिन्त्य-शक्त्या नाना-रूप-प्राकट्यात् तद् उक्तिर् नासङ्गता</strong> । <strong>एवं चाथर्वणी श्रुतिः—एको वशी सर्वगः कृष्ण ईड्य एकोऽपि सन् बहुधा यो विभाति [गो।ता।उ। १.२०] इति, स्मृतिश् च, एकानेक स्वरूपाय [वि।पु। १.२.२], बहु-मूर्त्य्-एक-मूर्तिकम् [भा।पु। १०.४०.७] इत्य् आद्या</strong> । <strong>वैदूर्य-मणिवत् दिव्याभिनेतृ-नटवच् चैतद् बोध्यम्</strong> । <strong>पूर्व-पक्ष-वाक्ययोस् तयोस् तद् एकं तत्त्वं विशिष्टम् एव मन्तव्यम्, उत्तरत्र वैशिष्टयस्य व्यक्तेः, तेनाचिन्त्य-शक्तितो बहुत्व-सिद्धिः</strong> । प्रपञ्चातीतेषु धामसु**—श्री-गोकुलादिषु परम-व्योमाख्येषु वैकुण्ठ-भेदेषु च, पराख्य-शक्ति-विजृम्भितेष्व् इत्य् अर्थः ॥११॥</p>
<p><strong>तत्र स्वयं-रूपः</strong>—</p>
<p>**अनन्यापेक्षि यद् रूपं स्वयं-रूपः स उच्यते ॥१२॥<br>
बलदेवः- **स्वयं-रूपस्य लक्षणम् आह—<strong>अनन्येति</strong> । <strong>यस्य</strong> <strong>रूपं</strong> स्वरूपम् <strong>अनन्यापेक्षि</strong> भवति, <strong>स स्वयं-रूप</strong> इत्य् अर्थः । स्वयं-दासास् तपस्विनः इत्य् अत्र यथा तपस्वि-दास्यम् अन्यापेक्षि न प्रतीयते, किन्तु स्व-मात्रापेक्ष्येव, स्वेनैव सिद्धम् इत्य् अर्थः । तथा च यस्य स्व-रूपं स्वतः-सिद्धं न तु अन्यतो व्यक्तं, स स्वयं-रूप इत्य् अर्थः । एतस्य लक्षणस्य मूलं तु गोप्यस् तपः किम् अचरन् [भा।पु। १०.४४.१४] इत्य्-आदिके श्री-दशम-वाक्ये, अनन्य-सिद्धम् इत्य् एतत् बोध्यम् । इह अन्यत्वं भेद-कार्यं विशेषाद् एव, न तु भेदात्, वस्तुनि भेद-विरहाद् इति बोध्यम् ॥१२॥</p>
<p><strong>यथा ब्रह्म-संहितायाम् [५.१]—<br>
ईश्वरः परम कृष्णः सच्-चिद्-आनन्द-विग्रहः ।<br>
अनादिर् आदि गोविन्दः सर्व-कारण-कारणम् ॥१३॥ इति ।<br>
बलदेवः- <strong>तम् उदाहरति—<strong>ईश्वर</strong> इति</strong> । कृष्ण</strong> इति विशेष्यं, तम् आदाय शास्त्रस्य प्रवृत्तत्वात् । स च यशोदा-स्तनन्धयो रूढार्थोऽत्र ग्राह्यः, न तु सत्ताभिन्नानन्दो योगार्थोऽपि, रूढिर् योगम् अपहरति इति न्यायात् । एवम् उक्तं भट्टैः—</p>
<blockquote>
<p>लब्धात्मिका सती रूढिर् भवेद् योगापहारिणी** । **
कल्पनीया तु लभते नात्मानं योग-बाधतः ॥ इति ।</p>
</blockquote>
<p>नाम-कौमुदी-कृद्भिश् च—कृष्ण-शब्दस्य तमाल-श्यामल-त्विषि यशोदा-स्तनन्धये पर-ब्रह्मणि रूढिः इति योगार्थस्यान्यतो लाभाच् च** । परम ईश्वर** इति विशेषणाभ्याम् अनन्यापेक्षित्व-रूपं तस्य स्वयं त्व् अमुक्तम्, अन्यथा ईश्वर इत्य् एव ब्रूयात्** । <strong>इत्थं च विलास-स्वांश-वर्गेभ्यो वैलक्षण्यम्</strong>। <strong>स च किं धातुः ? इत्य् आह—<strong>सच्-चिद्</strong> इति</strong> । <strong>चिद्-रूपो य <strong>आनन्दः</strong>, तद्-भूतो <strong>विग्रह</strong> इति कर्मधारयः, मूर्त-स्व-प्रकाशानन्द इत्य् अर्थः</strong> <strong>।</strong> <strong>सन्न् इति सौन्दर्यम् उक्तम्, अतिरम्याङ्ग-सन्निवेश इत्य् अर्थः । एवं च मुक्त-जीवेभ्यो वैलक्षण्यं, तेषां विग्रहात्म-भेद सत्त्वात्</strong> । <strong>सच्-छब्देन सर्वत्रानुवृत्तत्वं नोक्तं, तत्त्वस्य सर्व-कारणत्वोक्त्या प्राप्तेः</strong> । **लीलाम् आह—गोविन्द इति, सुरभीर् अभिपालयन्तम् [ब।सं। ५.२९] इत्य् उत्तर-पाठात् गो-पालन-लील इत्य् अर्थः । न चानया न्यूनत्वं—</p>
<blockquote>
<p>गोभ्यो यज्ञाः प्रवर्तन्ते गोभ्यो देवाः समुत्थिताः** । **
गोभिर् वेदाः समुद्गीर्णाः स षडङ्ग-पद-क्रमाः ॥ इति गो-सूक्तात् ।** **</p>
</blockquote>
<p>नादीयते स्व-विधेयतया न गृह्यते अयम् इत्य् अनादिर् यदूनाम्; आदीयते स्व-विधेयतयेति आदि-व्रजौकसाम्, उपसर्ग घोः किः [पा। ३.३.९२]** । <strong>स्वयम् <strong>अनादिर्</strong> हेतु-शून्यः, अन्येषां त्व् <strong>आदिः</strong>, इत्य् अर्थस् तु नोक्तः, तस्य उत्तरतो लाभात्</strong> । <strong>लीलान्तरम् आह—सर्वेति</strong> । <strong>स कारणं करणाधिपाधिपो न चास्य कश्चिज् जनिता न चाधिपः [श्वे। ६.९] इति मन्त्र-वर्णः</strong> । <strong>एषा लीला स्वांश-पुरुष द्वारेति बोध्यम्</strong> । **तथा च स्वयं-रूपः कृष्ण इत्य् उदाहृतम् ॥१३॥</p>
<p>**अथ तद्-एकात्म-रूपः—<br>
यद् रूपं तद्-अभेदेन स्वरूपेण विराजते ।<br>
आकृत्य्-आदिभिर् अन्यादृक् स तद् एकात्म-रूपकः ॥<br>
स विलासः स्वांश इति धत्ते भेद-द्वयं पुनः ॥१४॥<br>
बलदेवः- **तद्-एकात्म-रूपस्य लक्षणं—<strong>यद् रूपम्</strong> इति । <strong>तद्-अभेदेन</strong> स्वयं-रूपैक्येन । <strong>आकृत्य्-आदिभिः</strong> अङ्ग-सन्निवेशेन चरितैश् च । <strong>अन्यादृक्</strong> ततोऽन्य इव दृश्यते, न तु अन्यः । आकृतिः कथिता रूपे सामान्य-वपुषोर् अपि इति विश्वः । <strong>स</strong> इति तद्-एकात्म-रूपः ॥१४॥</p>
<p>**तत्र विलासः—<br>
स्वरूपम् अन्याकारं यत् तस्य भाति विलासतः ।<br>
प्रायेणात्म-समं शक्त्या स विलासो निगद्यते ॥१५॥<br>
बलदेवः- **विलासस्य लक्षणम् आह—<strong>स्वरूपम्</strong> इति। <strong>अन्याकारं</strong> विलक्षणाङ्ग-सन्निवेशं । तस्य मूल-रूपस्याव्यवहितस्य । <strong>विलासतः</strong> लीला-विशेषात् । <strong>आत्म-समं</strong> स्व-मूल-तुल्यम् । <strong>प्रायेण</strong> इति—कैश्चित् गुणैर् ऊनम् इत्य् अर्थः । ते च—</p>
<blockquote>
<p>लीला प्रेम्णा प्रियाधिक्यं माधुर्ये वेणु-रूपयोः ।
इत्य् असाधारणं प्रोक्तं गोविन्दस्य चतुष्टयम् ॥ [भ।र।सि। २.१.४२]</p>
</blockquote>
<p>**बलदेवः- **इत्य् उक्ता यथा नारायणे न्यूनाः । एवम् अन्यत्र ॥१५॥</p>
<p>**परम-व्योम-नाथस् तु गोविन्दस्य यथा स्मृतः ।<br>
परम-व्योम-नाथस्य वासुदेवश् च यादृशः ॥१६॥<br>
बलदेवः- **उदाहरति—<strong>परमेति</strong> । प्रमाणम् इह गोलोक-नाम्नि [ब्र।सं। ५.४२] इति ज्ञेयम् । यद्यपि नारायण-वासुदेवयोर् उभयोर् अपि चातुर्भुज्यात श्यामत्वाच् चाकृत्योर् ऐक्यम् इव प्रतीतं, तथापि सेव्य-सेवक-भावतः श्री-राम-भरतयोर् इव प्रागल्भ्य-सङ्कोच-हेतुकं तद्-वैलक्षण्यम् अस्तीति लक्षण-सङ्गतिः ॥१६॥</p>
<p>**स्वांशः—<br>
तादृशो न्यून-शक्तिं यो व्यनक्ति स्वांश ईरितः ।<br>
सङ्कर्षणादिर् मत्स्यादिर् यथा तत्-तत्-स्वधामसु ॥१७॥<br>
बलदेवः- **स्वांशस्य लक्षणम् आह—<strong>तादृश</strong> इति । <strong>विलास-सदृश</strong> इति । विलास-सदृशः स्वयं-रूपादि-भिन्न इत्य् अर्थः । यो विलास-शक्तितोऽपि न्यूनां शक्तिं व्यनक्ति—प्रकाशयति, स स्वांश इत्य् अर्थः । नन्व् एतद् अंशांशि-भावाभिधानं स्व-प्राचो मध्व-मुनेर् विरुद्धं, तेन स्वाप्ययात् [ब्र।सू। १.१.९] इति सूत्रे सर्वेषां भगवद्-रूपाणां पूर्णत्व-भाषणाद् इति चेत्? न । तेनैव प्रकाशादिवत् नैवं परः [ब्र।सू। २.३.४४], स्मरन्ति च [ब्र।सू। २.३.४७] इत्य्-आद्य्-अधिकरणे तद्-भावस्य भाषितत्वात् । <em>स्वाप्ययात्</em> इत्य् अस्य भाष्ये तु स्वरूप-सत्-पूर्णत्वम् इत्य् अविरोधः । इहाप्य् अभिधास्यते शक्तेर् व्यक्तिः इत्य्-आदिना ॥१७॥</p>
<p>अथ <strong>आवेशः</strong>—</p>
<p><strong>ज्ञान-शक्त्य्-आदि-कलया यत्राविष्टो जनार्दनः ।<br>
त आवेशा निगद्यन्ते जीवा एव महत्तमाः</strong><sup id="fnref:6"><a href="#fn:6" class="footnote-ref" role="doc-noteref">6</a></sup>** ॥१८॥ **</p>
<p>**बलदेवः- **आवेश लक्षणम् आह—<strong>ज्ञानेति</strong> । <strong>कलया</strong> भागेन ॥ वैकुण्ठेऽपीति । <strong>शेषः</strong> शय्या-रूपात् अन्यो बोध्यः ॥१८॥</p>
<p><strong>वैकुण्ठेऽपि यथा शेषो नारदः सनकादयः ।<br>
अक्रूर-दृष्टास् ते</strong><sup id="fnref:7"><a href="#fn:7" class="footnote-ref" role="doc-noteref">7</a></sup>** चामी दशमे परिकीर्तिताः ॥१९॥ **</p>
<p style="text-align: right">
<strong>इति भेद-त्रयम् ॥</strong></p>
<p><strong>बलदेवः- त्रयम्</strong> इति—स्वयं-रूप-तद्-एकात्म-रूपावेश-रूपं भेद-त्रयं निरूपितम् इत्य् अर्थः ॥१९॥</p>
<p>**प्रकाशस् तु न भेदेषु गण्यते स हि नो पृथक् ॥२०॥<br>
बलदेवः- **ननु चन्द्रावली-राधिकादीनां रुक्मिणी-सत्यभामादीनां च सद्मसु बहुतया स्थितः कृष्णः स्मर्यते, तेषु बहुषु कोऽंशी कस् त्व् अंश इति चेत्? तत्राह—<strong>प्रकाशस् त्व्</strong> इति । <strong>भेदेषु</strong> विलास-स्वांश-रूपेषु प्राग्-उक्तेषु न गण्यते, नान्तर् भवेद् इत्य् अर्थः । <strong>हि</strong> हेतौ । <strong>नो पृथग्</strong> इति विशेष-विभातेनाप्य् अन्यत्वेन विशिष्टो न भवेत् ॥२०॥</p>
<p><strong>तथा हि—<br>
अनेकत्र प्रकटता रूपस्यैकस्य यैकदा ।<br>
सर्वथा तत्-स्वरूपैव स प्रकाश इतीर्यते ॥२१॥<br>
बलदेवः- प्रकाश-लक्षणम्</strong> आह—<strong>अनेकत्रेति</strong> । नन्द-मन्दिरात् वसुदेव-मन्दिराच् च निर्गतः कृष्णस् तासां तासां च मन्दिरेषु युगपत् प्रविष्टो विभातीत्य् <strong>एकस्यैव</strong> विग्रहस्य <strong>युगपद् एव</strong> बहुतया विराजमानता, स प्रकाशाख्यो भेदः पूर्वोक्त-भेदेभ्योऽन्य एव । कुतः? इत्य् आह—<strong>सर्वथेति</strong> । आकृत्या गुणैर् लीलाभिश् चैकरूप्याद् इत्य् अर्थः ॥२१॥</p>
<p>**द्वारवत्यां यथा कृष्णः प्रत्यक्षं प्रति मन्दिरम् ।<br>
चित्रं बतैतद् इत्य्-आदि-प्रमाणेन स सेत्स्यति ॥२२॥<br>
बलदेवः- **उदाहृतिम् आह—<strong>द्वारवत्यां यथा</strong> इति । इतः-पूर्वं व्रजेऽपि—</p>
<blockquote>
<p>कृत्वा तावन्तम् आत्मानं यावतीर् गोप-योषितः ।
रराम भगवांस् ताभिर् आत्मारामोऽपि लीलया ॥ [भा।पु। १०.३३.१९]</p>
</blockquote>
<p>इत्य् एतज् ज्ञेयम् । <em>कृत्वा</em> प्रकाश्य । <em>अपि</em> अवधारणे । पराख्य-शक्ति-रूपाभिस् <em>ताभिः</em> सह रमणम् <em>आत्मारामत्वम्</em> एवेत्य् अन्यत्र विस्तृतम् । <strong>चित्रम्</strong> इति—एकेन वपुषा युगपत् पृथक् । गृहेषु द्वय्-अष्ट-साहस्रं स्त्रिय एक उदावहत् [भा।पु। १०.६९.२] इति वाक्य-शेषः । अत्रत्यानि पदानि वार्तिकार्थ-ग्रहे समर्थानि द्रष्टव्यानि ॥२२॥</p>
<p><strong>क्वचिच् चतुर्भुजत्वेऽपि न त्यजेत्-कृष्ण-रूपताम्</strong> ।</p>
<p>**अतः प्रकाश एव स्यात् तस्यासौ द्विभुजस्य च ॥२३॥<br>
बलदेवः- **ननु त्याग-भीति-मूर्च्छितां रुक्मिणीम् प्रति चतुर् भुजत्वस्य प्राकट्येनाकृति-भेदात् विलासादित्वे तद्-अन्तः स्यात् ? इति चेत्, तत्राह—<strong>क्वचिद्</strong> इति । <strong>कृष्ण-रूपताम्</strong> इति—रूपं स्वभावे सौन्दर्ये इति मेदिनी-कोशात् । यशोदा-स्तनन्धयत्व-स्वभावं न त्यजेतेति तत्-स्वभावस्य तत्र सत्त्वात् न दोषः । तत्रापि द्वि-भुजम् एव तस्य रूपं, यत्रावतीर्णं कृष्णाख्यं परं ब्रह्म नराकृति । [वि।पु। ४.११.२] इत्य्-आदि स्मृतेः । तथापि कदाचित् हासादि-धर्मवत् चतुर् भुजत्वस्य प्रकाशेऽपि तत्-स्वभावस्य तत्र स्थितत्वात् न काचित् विक्षतिः । एवं च सूती-गृहेऽपि तद्-रूप-दर्शनं व्याख्येयम्। अत उक्तं, बभूव प्राकृतः शिशुः [भा।पु। १०.३.४६] इति । प्रकृत्या स्वभावेन व्यक्तः <em>प्राकृत</em> इत्य् अर्थः, शैषिकोऽण् । <strong>द्वि-भुजत्वे</strong> प्रमाणं तु—</p>
<blockquote>
<p>सत्-पुण्डरीक-नयनं मेघाभं वैद्युताम्बरम् ।
द्वि-भुजं मौन-मुद्राढ्यं वन-मालिनम् ईश्वरम् ॥ [गो।ता।उ। १.१०] इति श्रुतिः ।</p>
</blockquote>
<p>न च द्वि-भुजात् चतुर् भुज-रूपं वरीयः,</p>
<blockquote>
<p>स्थूलम् अष्ट-भुजं प्रोक्तं सूक्ष्मं चैव चतुर् भुजम् ।
परन्तु द्वि-भुजं प्रोक्तं तस्माद् एतत् त्रयं यजेत् ॥</p>
</blockquote>
<p>इत्य् आनन्दाख्य-संहितोक्ति-व्याकोपात् । वस्तु-भेदाभावात् <em>त्रयं यजेत्</em> इत्य् उक्तम् । द्वि-भुजम् एवेदम् उपास्य-सृष्टत्वं ब्रह्मणा लब्धम् इत्य् आथर्वण्य् उक्तेश् च [गो।ता।उ। १.२६-२७] शान्तोदितत्व-कल्पनं निरस्तम् ॥२३॥</p>
<p>**प्रपञ्चातीत-धामत्वम् एषां शास्त्रे पृथग्-विधे ।<br>
पाद्मीयोत्तर-खण्डादौ व्यक्तम् एव विराजते ॥२४॥<br>
बलदेवः- **प्रभोः सर्वाणि रूपाणि नित्यानीति कैमुत्यं व्यञ्जयन्न् आह—प्रपञ्चेति **। **</p>
<blockquote>
<p>या यथा भुवि वर्तन्ते पुर्यो भगवतः प्रियाः ।
तास् तथा सन्ति वैकुण्ठे तत्-तल्-लीलार्थम् आदृताः ॥ इति स्कान्दात्,
वैकुण्ठ-भुवने नित्ये निवसन्ति महोज्ज्वलाः ।
अवताराः सदा तत्र मत्स्य-कूर्मादयोऽखिलाः ॥</p>
</blockquote>
<p>इति पाद्मां च तेषां नित्यत्वं सुव्यक्तम् । इति स्वयंरूप-विलास-स्वांशावेश-प्रकाश-लक्षणं भगवत्-तत्त्वं निरूपितम् ॥२४॥</p>
<p><strong>इति स्वयं-रूप-विलास-स्वांशावेश-प्रकाश-लक्षण-भगवत्-तत्त्व-निरूपणम् ॥<br>
॥१.१॥</strong></p>
<p>॥।</p>
<p>(१.२)</p>
<h1 id="दवतय-परचछद">द्वितीय-परिच्छेदः</h1>
<p>**पुरुषावतार-गुणावतार-निरूपणम् ।<br>
अथावताराः कथ्यन्ते कृष्णो येषु च पुष्कलः ॥१॥<br>
बलदेवः- **कृष्णः स्वयम् इत्य् उक्त्या सर्वावतारावतारित्वं तस्याभिमतम् । अतस् तद्-अवतारान् निर्णेतुम् उपक्रमते—**अथेति । **</p>
<p>ननु कृष्णोऽप्य् अवतारेषु कीर्त्यते? तत्राह—<strong>कृष्णो येष्व्</strong> इति **। <strong>प्रसङ्गात् तेषु तस्य कीर्तनं, प्रपञ्च-प्राकट्य-मात्र-सामान्यात् । स तु <strong>पुष्कलः</strong>, स्वयं-रूप इत्य् अर्थः</strong> । **पुष्कलस् तु पूरणे श्रेष्ठे इति हैमः ॥१॥</p>
<p><strong>तल्-लक्षणम्—<br>
पूर्वोक्ता विश्व-कार्यार्थम् अपूर्वा इव चेत् स्वयम् ।<br>
द्वारान्तरेण वाविः</strong><sup id="fnref:8"><a href="#fn:8" class="footnote-ref" role="doc-noteref">8</a></sup>** स्युर् अवतारास् तदा स्मृताः ॥२॥**</p>
<blockquote>
<p>&ldquo;वाविः&rdquo; इत्य् अत्र &ldquo;वारि&rdquo; इति पाठान्तरम्</p>
</blockquote>
<p>**बलदेवः- **अवतार-लक्षणम् आह—<strong>पूर्वोक्ता</strong> इति । पूर्वत्र कृत-लक्षणाः स्वयं-रूपादयः । <strong>चेत्</strong> यदि, <strong>स्वयम्</strong> अद्वारकतया <strong>द्वारान्तरेण</strong> <strong>वा</strong> जगति <strong>आविः</strong> स्युः, <strong>तदा</strong> <strong>अवताराः स्मृताः</strong> । अप्रपञ्चात् प्रपञ्चेऽवतरणं खल्व् अवतारः, यथा मत्स्यः, यथा च विधेर् हंसो द्वारकतयाविर्भूतः स्मर्यते भारतादिषु । स द्वारकस् तु यथा शेष-शायिनः कारणार्णवशयात् गर्भोदकशयः, यथा वसुदेवात् कृष्णः, यथा च दशरथात् रामः । प्रयोजनम् आह—<strong>विश्वेति</strong> । <strong>विश्व</strong>-रूपं विश्वस्मिन् वा यत् <strong>कार्य</strong>-प्रकृति-क्षोभ-महद्-आद्य्-उत्पादनं, दुष्ट-विमर्देन देवादीनां सुख-वर्धनं, समुत्कण्ठितानां साधकानां स्व-साक्षात्कारेण प्रेमानन्द-विस्तरणं<sup id="fnref:9"><a href="#fn:9" class="footnote-ref" role="doc-noteref">9</a></sup>, विशुद्ध-भक्ति-प्रचारणं च, तद्-अर्थम् इत्य् अर्थः । <strong>अपूर्वा</strong> <strong>इव</strong> नूतना इव, इत्य् आश्चर्यत्वं तेषाम् ॥२॥</p>
<blockquote>
<p>&ldquo;विस्तरणम्&rdquo; इत्य् अत्र &ldquo;वितरणम्&rdquo; इति पाठान्तरम् ।</p>
</blockquote>
<p>**तच् च द्वारं तद्-एकात्म-रूपस् तद्-भक्त एव च ।<br>
शेष-शाय्य्-आदिको यद्वद् वसुदेवादिकोऽपि च ॥३॥<br>
बलदेवः- **द्वारम् आह—<strong>तच् चेति</strong> । व्याख्यात-प्रायम् ॥३॥</p>
<p>**पुरुषाख्या गुणात्मानो लीलात्मानश् च ते त्रिधा ॥४॥<br>
प्रायः स्वांशास् तथावेशा अवतारा भवन्त्य् अमी ।<br>
अत्र यः स्यात् स्वयंरूपः सोऽग्रे व्यक्तीभविष्यति ॥५॥<br>
बलदेवः- **अवतारान् विभजते—<strong>पुरुषाख्या</strong> इति ॥ <strong>प्राय</strong> इति । <strong>स्वांशाः</strong>—शेष-शाय्यादयः । <strong>आवेशाः</strong>—चतुःसनादयः, पृथ्व्-आदयश् च । प्रायो ग्रहणात् कदाचित् <strong>स्वयंरूपश्</strong> च । <strong>अत्र</strong> इति—एष्व् अवतारेषु मध्ये । <strong>अग्रे</strong>—पर-व्योमाधीश-पक्षाद् अनन्तरम् ॥४-५॥</p>
<p><strong>तत्र पुरुष-लक्षणम्, यथा विष्णु-पुराणे [६.८.६१</strong><sup id="fnref:10"><a href="#fn:10" class="footnote-ref" role="doc-noteref">10</a></sup><strong>]—</strong></p>
<blockquote>
<p>६.८.६० इन् ग्रेतिल् एदितिओन्</p>
</blockquote>
<p><strong>तस्यैव योऽनुगुण-भुग् बहुधैक एव<br>
शुद्धोऽप्य् अशुद्ध इव मूर्ति-विभाग-भेदैः</strong> ।</p>
<p><strong>ज्ञानान्वितः सकल-सत्त्व-विभूति-कर्ता<br>
तस्मै नतोऽस्मि पुरुषाय सदाव्ययाय ॥ इति ।<br>
तस्यैव अनु-पूर्वोक्तात् परमेश्वरात् समनन्तरम् इति स्वामी</strong> **॥६॥<br>
बलदेवः- **पुरुषावतार-लक्षणं वैष्णवोत्याह—तस्यैवेति ।</p>
<blockquote>
<p>नान्तोऽस्ति यस्य न च यस्य समुद्भवोऽस्ति
वृद्धिर् न यस्य परिणाम-विवार्जितस्य** । **
नापक्षयं च समुपैत्य् अविकल्प-वस्तु
यस् तं नतोऽस्मि पुरुषोत्तमम् आद्यम् ईड्यम् । [वि।पु। ६.८.५८]</p>
</blockquote>
<p>इति पूर्वोक्तस्य परेशस्य । <strong>अनु</strong> अनन्तरं । <strong>यः</strong> अंशः । <strong>प्रधान-गुणभाक्</strong> प्रकृति-प्राकृत-वीक्षण-नियमन-प्रवर्तनाद्य्-अनुभवी । <strong>एक एव</strong> एकताम् अजहन्न् एव, <strong>मूर्ति-विभाग-भेदैः बहुधा</strong> स्व-विग्रहांश-भेदैः नाना-रूपः सन् । <strong>सकल-सत्त्व-विभूतेः</strong> निखिल-प्राणि-विस्तारस्य <strong>कर्ता</strong> भवति, स पुरुष इत्य् अर्थः** । <strong>चेद् एवं, तर्हि प्रकृति-प्राकृत-लेपः प्राप्तः? तत्राह—<strong>शुद्धोऽप्य् अशुद्ध इव</strong> इति</strong> । **सङ्कल्पेनैव तत्-तत्-करणात्, तत्-प्रवेशेऽप्य् अचिन्त्य-शक्त्या तद्-अस्पर्शाच् च शुद्धत्वम् इत्य् अर्थः ॥६॥</p>
<p><strong>अत्र कारिका—<br>
परमेशांश-रूपो यः प्रधान-गुण-भाग् इव</strong> **।<br>
तद्-ईक्षादि-कृतिर् नानावतारः पुरुषः स्मृतः ॥७॥<br>
बलदेवः- **पद्यार्थं निष्क्रष्टुम् आह—<strong>अत्रेति</strong> । कारिका वृत्तिः—कारिका यातना-वृत्त्योः इत्य् अमरः । इत्थं त्रयाणां पुरुषाणां लक्षणम् इदं सिद्धम् ॥७॥</p>
<p><strong>अस्यावतारत्वं च श्री-भागवते द्वितीय-स्कन्धे [२.६.४२]—<br>
आद्योऽवतारः पुरुषः परस्य ॥८॥ इति ।<br>
बलदेवः- आद्य</strong> इति । <strong>परस्य</strong> अवतारिणः कृष्णस्य ॥८॥</p>
<p><strong>अस्य च भेदाः, सात्वत-तन्त्रे</strong><sup id="fnref:11"><a href="#fn:11" class="footnote-ref" role="doc-noteref">11</a></sup><strong>—</strong></p>
<p><strong>विष्णोस् तु त्रीणि रूपाणि पुरुषाख्यान्य् अथो विदुः ।<br>
एकं तु महतः</strong><sup id="fnref:12"><a href="#fn:12" class="footnote-ref" role="doc-noteref">12</a></sup>** स्रष्टृ द्वितीयं त्व् अण्ड**<sup id="fnref:13"><a href="#fn:13" class="footnote-ref" role="doc-noteref">13</a></sup>**-संस्थितम् ॥ **</p>
<p><strong>तृतीयं सर्व-भूतस्थं तानि ज्ञात्वा विमुच्यते ॥९॥<br>
बलदेवः- विष्णोर्</strong> इति स्वयं-रूपस्येत्य् अर्थः । <strong>एकं महतः स्रष्टृ</strong> प्रकृतेर् अन्तर्यामि सङ्कर्षण-रूपम् । <strong>द्वितीयं</strong> चतुर् मुखस्यान्तर्यामि प्रद्युम्न-रूपम् । <strong>तृतीयं</strong> सर्व-जीवान्तर्यामि अनिरुद्ध-रूपम् ॥९॥</p>
<p><strong>तत्र प्रथमः, यथा एकादशे [११.४.३]—<br>
भूतैर् यदा पञ्चभिर् आत्म-सृष्टैः<br>
पुरं विराजं विरचय्य तस्मिन् ।<br>
स्वांशेन विष्टः पुरुषाभिधानम्<br>
अवाप नारायण आदिदेवः ॥१०॥<br>
बलदेवः- भूतैर्</strong> इति । <strong>आदिदेवः</strong> नारायणः स्वयं प्रभुः । <strong>यदा</strong> <strong>आत्मना</strong> सङ्कर्षणेन <strong>सृष्टैः</strong> उत्पादितैः <strong>पञ्चभिर् भूतैः,</strong> <strong>विराजं</strong> जगद्-अण्ड-रूपं <strong>पुरं</strong> निर्माय, <strong>तस्मिन्</strong> प्रद्युम्न-वपुषा <strong>प्रविष्टः</strong>, तदा <strong>पुरुषाभिधानम्</strong> <strong>अवाप</strong>, तस्य तत्-तद्-रूपं पुरुषावतारत्वेनाख्यायते इत्य् अर्थः ॥१०॥ (६)</p>
<p><strong>ब्रह्म-संहितायाश् च [५.१०-१३]—<br>
तस्मिन्न् आविरभूल् लिङ्गे महा-विष्णुर् जगत्-पतिः ॥<br>
सहस्र-शीर्षा पुरुषः ॥ <strong>इत्य्-आदि ।</strong><br>
नारायणः स भगवान् आपस् तस्मात् सनातनात् ।</strong></p>
<blockquote>
<p><strong>आविरासन् कारणार्णो-निधिः सङ्कर्षणात्मकः ॥<br>
योग-निद्रां गतस् तस्मिन् सहस्रांशः स्वयं महान् ॥<br>
तद्-रोम-बिल-जालेषु बीजं सङ्कर्षणस्य च</strong> ।</p>
</blockquote>
<p>**हैमान्य् अण्डानि जातानि महा-भूतावृतानि तु ॥ **इत्य् एतद्-अन्तम् ॥११॥</p>
<p>**बलदेवः- **तस्मिन् <strong>लिङ्गे स्वयं-रूपस्य</strong> अङ्ग-भूते गमके नारायणे, तत्-सन्निधाव् इत्य् अर्थः । <strong>महा-विष्णुः</strong> सङ्कर्षणः, <strong>आविरभूत्</strong> प्रकृति-वीक्षकतया प्रकटोऽभूत् ॥</p>
<p>ननु—</p>
<blockquote>
<p>आपो नारा इति प्रोक्ता आपो वै नर-सूनवः ।
अयनं तस्य ताः पूर्व तेन नारायणः स्मृतः ॥ [वि।पु। १.४.६]</p>
</blockquote>
<p>इति नारायण-शब्दस्य प्रवृत्तौ निमित्तं स्मरन्ति, तस्यास्मिन् प्रवृत्ती किं तद् अस्ति इति चेत् ? तत्राह—<strong>तस्मात् सनातनात् आपः आविरासन्न्</strong> इति । ताश् चापः सङ्कर्षणाज् जातत्वात् <strong>सङ्कर्षणात्मकः</strong> कारणार्णो-निधिः कथ्यते ॥</p>
<p><strong>तस्मिन्</strong> अर्णो-निधौ । स <strong>स्वयं</strong> शेष-पर्यङ्के <strong>योग-निद्रां गतः</strong> इति तस्यास्मिन् प्रवृत्तौ तद् एव कारणाम्भः-शयत्वं निमित्तम् इत्य् अर्थः । <strong>सहस्रम्</strong> असङ्ख्या <strong>अंशाः</strong> । यस्मात् प्रद्युम्न-रूपाद् इत्य् अर्थः ॥</p>
<p>तस्य कृत्यम् आह—तस्मिन् शेष-पर्यङ्के स्थितः स प्रकृतिम् ऐक्षत् । तेनेक्षणेन <strong>सङ्कर्षणस्य</strong> <strong>रोम-बिल-जालेषु</strong> निलीनं जगद्-<strong>बीजं</strong>, तत् जीवाख्य-चित्-परमाणु-वृन्दं, प्रकृति-योनौ न्यधाद् इति शेषः । ततो <strong>हैमान्य् अण्डानि</strong> <strong>जातानि</strong> । स्फुटम् अन्यत् ॥११॥</p>
<p>**लिङ्गम् अत्र स्वयं-रूपस्याङ्ग-भेद उदीरितः ॥१२॥<br>
बलदेवः- **लिङ्ग-मत्रेति—व्याख्यातम् एव ॥१२॥</p>
<p><strong>द्वितीयम्, यथा तत्रैव तद्-अनन्तरं [ब्र। सं। ५.१४]—<br>
प्रत्येकम् एवम् एकांशाद् एकांशाद् विशति स्वयम् ॥१३॥ इति ।<br>
बलदेवः- प्रत्येकम्</strong> इति** । <strong>“प्रत्यण्डम्” इति क्वचित् पाठः</strong> । स्वयं** प्रभुर् एव । <strong>एवं</strong> प्रकृति-वीक्षण-बीजार्पण-कर्मवत् । <strong>प्रत्येकं</strong> निखिलेष्व् अण्डेषु । <strong>एकांशाद्</strong> प्रद्युम्न-रूपम् एकम् एकम् अंशम् आविर्भाव्य, <strong>विशति</strong>, ल्यब्-लोपे कर्मणि पञ्चमी, तद्-रूपैर् अंशैः सर्वेषु तेषु प्रविशतीत्य् अर्थः ॥१३॥</p>
<p><strong>गर्भोदक-शयः पद्मनाभोऽसाव् अनिरुद्धकः ।</strong></p>
<blockquote>
<p>**इति नारायणोपाख्यानन् उक्तं मोक्ष-धर्मके ।<br>
सोऽयं हिरण्यगर्भस्य प्रद्युम्नत्वे नियामकः ॥१४॥<br>
बलदेवः- **स्याद् एतत् ।
अस्मन् मूर्तिश् चतुर्थीया सासृजच् छेषम् अव्ययम् ।
स हि सङ्कर्षणः प्रोक्तः प्रद्युम्नं सोऽप्य् अजीजनत् ।
प्रद्युम्नच् चानिरुद्धोऽयं सर्गो मम पुनः पुनः ॥
अनिरुद्धात् तथा ब्रह्मा तन्-नाभि-कमलोद्भवः॥ [म।भा। १२.३३९.७०-७२] इति,
अनिरुद्धो हि लोकानां महानात्मेति कथ्यते ॥
योऽसौ व्यक्तत्वमापन्नो निर्ममे च पितामहम् ॥ [म।भा। १२.३४०.२७-२८]</p>
</blockquote>
<p>इति च नारायणीये पठ्यते ।</p>
<blockquote>
<p>यस्याम्भसि शयानस्य योग-निद्रां वितन्वतः ।
नाभि-ह्रदाम्बुजाद् आसीद् ब्रह्मा विश्व-सृजां पतिः ॥
यस्यावयव-संस्थानैः कल्पितो लोक-विस्तरः ।
तद् वै भगवतो रूपं विशुद्धं सत्त्वम् ऊर्जितम् ॥ [भा।पु। १.३.२-३] इति तु श्री-भागवते ।</p>
</blockquote>
<p><em>यस्य</em> <em>अवयव-संस्थानैः</em> साक्षात्-पादादि-सन्निवेशैः, तत्-सादृश्येनेत्य् अर्थः । <em>लोक-विस्तरः</em>—पातालम् एतस्य हि पाद-मूलम् [भा।पु। २.१.२६] इत्य्-आदिना <em>कल्पितः</em> स्थूल-धियां चित्त-स्थैर्याय ख्यापितः, तस्य पौरुषं रूपं तु <em>विशुद्धम्</em> अप्राकृतं <em>सत्त्वं</em>, यत <em>ऊर्जितं</em> स्व-प्रकाश-चिद्-रूपम् इति पद्यस्यार्थः ।</p>
<p>तथा च अनिरुद्धात् प्रद्युम्नाद् वा ब्रह्मणो जन्मेति संशयो न निवर्तते इति चेत्? तत्राह—<strong>गर्भोदकेति</strong> । यो गर्भोदक-शयः प्रद्युम्नः स एवानिरुद्ध इत्य् अभेदम् आदाय नारायणीये अनिरुद्धात् तस्य जन्मोक्तम् । वस्तुतस् तु प्रद्युम्नाद् एव तन् मन्तव्यं, यस्याम्भासि इत्य्-आदिकाद् एव । वक्ष्यते चैवं—गर्भोदक-शयाद् अस्य इत्य्-आदिना । एतद् एवाह—<strong>स</strong> इति । स स्वयं प्रभुः स्वस्य <strong>प्रद्युम्नत्वे</strong> गर्भोदक-शयत्वे सति <strong>हिरण्यगर्भस्य नियामकः</strong> जनकोऽन्तर्यामी चेत्य् अर्थः ॥१४॥</p>
<blockquote>
</blockquote>
<p>**अथ यत् तु तृतीयं स्याद् रूपं तच् चाप्य् अदृश्यत ।<br>
केचित् स्व-देहान्तर् इति द्वितीय-स्कन्ध-पद्यतः ॥१५॥<br>
बलदेवः- **अथ तृतीयं पुरुषं निर्णयति—<strong>अथ यत् त्व्</strong> इति । तत्र प्रमाणं—</p>
<blockquote>
<p>केचित् स्व-देहान्तर् हृदयावकाशे
प्रादेश-मात्रं पुरुषं वसन्तम् ।
चतुर् भुजं कञ्ज-रथाङ्ग-शङ्ख-
गदा-धरं धारणया स्मरन्ति ॥ [भा।पु। २.२.८] इति द्वितीये ।</p>
</blockquote>
<p>तथा च क्षीराब्धि-पतिर् अनिरुद्धस् तृतीयः पुरुषः प्रादेश-मात्र-तादृग्-विग्रहतया सर्व-जीव-हृद्-गतो ध्येय इति । तर्जन्य्-अङ्गुष्ठयोर् विस्तृतयोर् यावद् अन्तरं, स प्रादेशः कथ्यते ॥ इति त्रयः पुरुषावतारा उदाहृताः ॥१५॥</p>
<p>**अथ गुणावताराः—<br>
गुणावतारास् तत्राथ कथ्यन्ते पुरुषाद् इह ।<br>
विष्णुर् ब्रह्मा च रुद्रश् च स्थिति-सर्गादि-कर्मणे ॥१६॥<br>
बलदेवः- **अथ गुणावतारान् आह—गुणेति । <strong>पुरुषात्</strong> स्वयं-प्रभोः स्वांशात् गर्भोदकशयात् प्राद्युम्नाद् इत्य् अर्थः ॥१६॥</p>
<p><strong>यथा प्रथमे [भा।पु। १.२.२३]—<br>
सत्त्वं रजस् तम इति प्रकृतेर् गुणास् तैर्<br>
युक्तः परः पुरुष एक इहास्य धत्ते</strong> ।</p>
<p><strong>स्थित्य्-आदये हरि-विरिञ्चि-हरेति सञ्ज्ञाः<br>
श्रेयांसि तत्र खलु सत्त्व-तनोर् नृणां स्युः ॥१७॥ इति ।<br>
बलदेवः- सत्त्वम्</strong> इति । <strong>परः पुरुषः</strong> गर्भोदकशयः, <strong>एक</strong> एव, <strong>अस्य</strong> जगतः <strong>स्थित्य्-आदये</strong> पालन-सर्ग-संहारार्थं <strong>प्रकृतेर् गुणैः</strong> सत्त्वादिभिः <strong>युक्तः</strong> तेषां पृथक् पृथक् अधिष्ठाता सन् विभिन्ना <strong>हरि-विरिञ्चि-हरा</strong> इति <strong>सञ्ज्ञा धत्ते</strong> । तथापि त्रिषु मध्ये <strong>सत्त्व-तनोः</strong> हरेर् एव हेतोः <strong>नृणां श्रेयांसि</strong> धर्मार्थ-काम-मोक्ष-लक्षणानि स्युः, न तु विरिञ्चि-हराभ्यां रजस्-तमस्-तनुभ्याम् इत्य् अर्थः ॥१७॥</p>
<p><strong>अत्र कारिका—<br>
योगो नियामकतया गुणैः सम्बन्ध उच्यते</strong> **।<br>
अतः स तैर् न युज्येत तत्र स्वांशः परस्य यः ॥१८॥<br>
बलदेवः- **ननु परस्य पुंसः कथं गुण-सम्बन्धः, माया परैत्य् अभिमुखे च विलज्जमाना [भा।पु। २.७.४७] इत्य्-आदि-वाक्या-विरोधाद् इति चेत् ? तत्राह—<strong>योग</strong> इति । गुणा नियम्याः, त्रिधाविर्भूतः पुरुषस् तु <strong>नियामक</strong> इति सम्बन्धः, स इह <strong>योग उच्यते</strong>, न तु तैर् बन्ध इत्य् अर्थः। <strong>तत्र</strong> त्रिषु मध्ये <strong>यः</strong> <strong>परस्य</strong> स्वयं प्रभोः <strong>स्वांशः,</strong> <strong>स</strong> तु विष्णुर् <strong>नैव युज्यते</strong>,</p>
<blockquote>
<p>आदाव् अभूच् छत-धृती रजसास्य सर्गे
विष्णुः स्थितौ क्रतु-पतिर् द्विज-धर्म-सेतुः ।
रुद्रोऽप्ययाय तमसा पुरुषः स आद्य
इत्य् उद्भव-स्थिति-लयाः सततं प्रजासु ॥ [भा।पु। ११.४.६]</p>
</blockquote>
<p>इति द्रविड-योगीश-वाक्ये । तत्र गुण-सम्बन्धानुल्लेखात् । स्वांशत्वं मूल-स्वरूपावस्थया स्थितत्वम् ।</p>
<p>अयम् अत्र निष्कर्षः—स्वेच्छा-गृहीतेन रजसा तमसा च युक्तः परेशो विरिञ्चो हरश् च भवति, पाखण्ड-धर्मेणेव बुद्धः, कदाचारेणेव ऋषभश् च । वस्तुतस् तु तत्-तल्-लेपो नास्ति परेशत्वात् । तथापि तत्-तद्-वेशस्योपासनया धर्मादयः सम्यक् न सिध्यन्ति, मोक्षस् तु नैव जायते, मुक्ति-प्रदाता सर्वेषां विष्णुर् एव न संशयः । इति हरि-वंशे शिवोक्तेः । विष्णुस् तु सत्त्वेनापि न युक्तः, किन्तु सङ्कल्पेनैव तन्-नियमन-मात्र-कृत्, अतः श्रेयांसि तस्मात् [भा।पु। १.२.२३] इत्य् उक्तम् । अत एव वामन-पुराणे—</p>
<blockquote>
<p>ब्रह्म-विष्ण्व्-ईश-रूपाणि त्रीणि विष्णोर् महात्मनः ।
ब्रह्मणि ब्रह्म-रूपः स शिव-रूपः शिवे स्थितः ।
पृथग् एव स्थितो देवो विष्णुरूपी जनार्दनः ॥ इति ।</p>
</blockquote>
<p>यद्यपि गुणाधिष्ठाता पर एक एव, तथाप्य् अधिष्ठेय-गुण-सम्बन्ध-कृतेन आवरणानावरण-रूपेण तारतम्येणाधिष्ठातरि तस्मिंस् तद् अस्तीति &ldquo;सत्त्वम्&rdquo; इत्य्-आद्-इपद्यानन्तरम् उक्तं—</p>
<blockquote>
<p>पार्थिवाद् दारुणो धूमस् तस्माद् अग्निस् त्रयीमयः ।
तमसस् तु रजस् तस्मात् सत्त्वं यद् ब्रह्म-दर्शनम् ॥ [भा।पु। १.२.२४ ] इति ।</p>
</blockquote>
<p>इह अप्रवृत्ति-किञ्चित्प्रवृत्ति-पूर्णप्रवृत्ति-स्वभावाः काष्ठ-धूमाग्नयो यथा यज्ञानाशा-किञ्चित्तदाशा-पूर्ण-तदाशाकराः, तथा मूढ-चल-प्रकाश-स्वभावानि तमो-रजः-सत्त्वानि ब्रह्मानाशा-किञ्चित्तदाशा-सम्यक्तदाशा-कराणीति तमो-रजो-वेशयोर् असाक्षात्त्वं, सत्त्व-वेशस्य तु साक्षात्त्वम् इति श्रेयस्करत्वं युक्तम् उक्तम् ॥१८॥</p>
<p><strong>तत्र ब्रह्मा—<br>
हिरण्यगर्भः सूक्ष्मोऽत्र स्थूलो वैराज-सञ्ज्ञकः</strong> **।<br>
भोगाय सृष्टये चाभूत् पद्मभूर् इति स द्विधा ॥१९॥<br>
बलदेवः- **निरूपिता ब्रह्मादयस् त्रय ईश-कोटय एव । अथ वाक्य-विशेष-लाभेन विशेष-प्रत्ययात् तद्-बोधनाय पृथक् पृथक् तत्-तन्-निरूपणं—<strong>तत्र ब्रह्मेति</strong> । ईश्वरस्य ब्रह्मणः पूर्वं निरूपितत्वाज् जीव-लक्षणस्य तस्य निरूपणम् इदम् ॥ <strong>हिरण्येति</strong> । <strong>सूक्ष्मः</strong> महत्-तत्त्व-शरीरः, परेशेनैव दृश्यो देवादीनाम् अदृश्य इत्य् अर्थः । <strong>स्थूलः</strong> समष्टि-शरीरः, स एव सर्गाय चतुर्मुखो ऽष्ट-नेत्रोऽष्ट-बाहुर् देवादीनां दृश्यस् तेभ्यो वर-दाता च। <strong>भोगाय</strong> आद्यः, <strong>सृष्टये</strong> तु अन्त्यः ॥१९॥</p>
<p><strong>वैराज एव प्रायः स्यात् सर्गाद्य्-अर्थं चतुर्मुखः</strong> <strong>।<br>
कदाचिद् भगवान् विष्णुर् ब्रह्मा सन् सृजति स्वयम् ॥२०॥<br>
बलदेवः- आदिना</strong> वेद-प्रचारायेति बोध्यते, वेद-प्रचारणार्थाय ब्रह्मा जातश् चतुर् मुखः । इति कौर्म्मोक्तेः ॥२०॥</p>
<p>**तथा च पाद्मे—<br>
भवेत् क्वचिन् महा-कल्पे ब्रह्मा जीवोऽप्य् उपासनैः ।<br>
क्वचिद् अत्र महा-विष्णुर् ब्रह्मत्वं प्रतिपद्यते ॥ इति ॥२१॥<br>
बलदेवः- **ब्रह्मणो द्वैरूप्ये प्रमाणं—<strong>भवेद्</strong> इति । <strong>महा-विष्णुः</strong> गर्भोदशयः ॥२१॥</p>
<p>**विष्णुर् यत्र महा-कल्पे स्रष्टृत्वं च प्रपद्यते ।<br>
तत्र भुङ्क्ते तं प्रविश्य वैराजः सौख्य-सम्पदम् ॥<br>
अतो जीवत्वम् ऐश्यं च ब्रह्मणः काल-भेदतः ॥२२॥<br>
बलदेवः- **न तु यत्र <strong>महाकल्पे</strong> <strong>महा-विष्णुः ब्रह्मा</strong> स्यात्, तत्र जीव-लक्षणः स क्वचित् तिष्ठेत्, न चासौ मुक्तिं प्राप्नोतीति वाच्यम्, तन्-मुक्तेस् तच्-छत-वत्सरानन्तरत्वात् । एवम् आह सूत्र-कारः—यावद् अधिकारम् अवस्थितिर् आधिकारिकाणाम् [ब्र।सू। ३.३.३२] इति । तत्राह—<strong>विष्णुर् यत्रेति</strong> । <strong>तं</strong> स्रष्टारं विष्णुं, <strong>प्रविश्य</strong> <strong>वैराजः</strong> चतुर्मुखः, स चान्तर्-गत-हिरण्यगर्भो बोध्यः, सर्ग-क्रियाया विष्णुनावरुद्धत्वात् । स तस्मिन् सायुज्यम् आसाद्य देवैर् अर्पितां भोग-सम्पदं भुङ्क्ते । अधिकारमपनीयापि भोगानपनयाम् महोदारत्वं विष्णोर् व्यञ्जितम् । उक्तं द्वैविध्यं निगमयति—अत इति ॥२२॥</p>
<p>**ईशत्वापेक्षया तस्य शास्त्रे प्रोक्तावतारता ।<br>
समष्टित्वेन भगवत्-सन्निकृष्टतयोच्यते ॥<br>
अस्यावतारता कैश्चिद् आवेशत्वेन कैश्चन ॥२३॥<br>
बलदेवः- **ब्रह्मणोऽवतार-शब्द-वाच्यतायां निर्णेतॄणां मत-भेदान् आह—<strong>ईशत्वेति</strong> । गर्भोदशयाविर्भावताम् अपेक्ष्य इत्य् अर्थः । तथाच ईशत्वपक्षे तत्रावतार-शब्दो मुख्य इति भावः ॥ <strong>कैश्चित्</strong> आचार्यैः, ब्रह्मणः <strong>समष्टित्वेन</strong> या <strong>भगवत्-सन्निकृष्टता</strong>, तया तस्य <strong>अवतारता उच्यते</strong> । अयम् अर्थः—अशू व्याप्तौ सङ्घाते च धातुः, तस्मात् सं-पूर्वात् क्तिनि समष्टिर् इति पद-सिद्धिः, सृष्टि-कार्य-क्षमत्व-धिया भगवता अयं, समस्यते व्याप्यते क्षीर-नीर-न्यायेन सम्पृच्यते वा इति <strong>समष्टिः</strong>, तथात्वेन सन्निकृष्टतया स तद्-अवतारः । कैश्चित् तु तद्-<strong>आवेशत्वेन</strong> तद्-अवतारतोच्यते; भगवान् भास्वत्-प्रभा-न्यायेन तम् आविश्य सृष्टि-कार्यं करोति, न तूक्त-न्यायेन सम्पृच्येति । जीवत्व-पक्षे तत्रावतार-शब्दो गौण इत्य् अर्थः ॥२३॥</p>
<p><strong>तथाच ब्रह्म-संहितायां [५.४९]—<br>
भास्वान् यथाश्म-शकलेषु निजेषु तेजः<br>
स्वीयं कियत् प्रकटयत्य् अपि तद्वद् अत्र</strong> <strong>।<br>
ब्रह्मा य एव जगद्-अण्ड-विधान-कर्ता<br>
गोविन्दम् आदि-पुरुषं तम् अहं भजामि ॥२४॥ इति ।<br>
बलदेवः- <strong>आवेश-पक्षम् उदाहरति—<strong>भास्वान्</strong> इति । सूर्यः <strong>यथा निजेषु</strong> <strong>अश्म-शकलेषु</strong> सूर्य-कान्त-मणि-खण्डेषु, <strong>स्वीयं कियत् तेजः प्रकटयति</strong>, <strong>अपिना</strong> तैर् दाहं प्रकाशं च किञ्चित् करोति</strong> । <strong>तद्वत् <strong>यः</strong> गोविन्दः, <strong>अत्र</strong> जगति, कदाचित् पुरु-पुण्ये जीवे स्वीयं तेजो निधाय इत्य् अवशिष्टम्</strong> । जगद्-अण्डे</strong> यत् <strong>विधान</strong>ं व्यष्टि-निर्माण; तत्**-कर्ता** इत्य् अर्थः** । **उरु-वाक्यान्तरश् च रुद्र-निरूपणे द्रष्टव्यम् ॥२४॥</p>
<p><strong>गर्भोद-शायिनोऽस्याभूत् जन्म नाभि-सरोरुहात्</strong> ।</p>
<p>**कदाचित् श्रूयते नीरात् तेजो-वातादिकाद् अपि ॥२५॥<br>
बलदेवः- **ब्रह्मणो जन्मनि विशेषान्तरम् आह—<strong>गर्भोदेति</strong> । <strong>नीराद्</strong> इति गर्भोदकात्, <strong>तेजसो वातां</strong> च तत्रत्यात्, इति यथेश-सङ्कल्पम् इदं बोध्यम् ॥२५॥</p>
<p><strong>श्री-रुद्रः—<br>
रुद्र एकादश-व्यूहस् तथाष्ट-तनुर् अप्य् असौ</strong> **।<br>
प्रायः पञ्चाननस् त्र्य्-अक्षो दश-बाहुर् उदीर्यते ॥२६॥<br>
बलदेवः- **वाक्य-विशेष-लाभात् रुद्रस्यापि द्वैविध्यं प्रतिपादयितुम् आह—<strong>श्रीति</strong> ॥ सत्त्वं रजः [भा।पु। १.२.२३] इत्य्-आदि-वाक्ये य ईश्वर-कोटिर् उक्तः, तं तावद् आह—<strong>रुद्र एकादश-व्यूह</strong> इति । अत्र भारत-वाक्यम् —</p>
<blockquote>
<p>अजैकपाद् अहिर्बुध्न्यो विरूपाक्षोऽथ रैवतः ।
हरश् च बहु-रूपश् च त्र्यम्बकश् च सुरेश्वरः ।
सावित्रश् च जयन्तश् च पिनाकी चापराजितः ॥ इत्य् एतत् ।</p>
</blockquote>
<p>तथाष्ट-तनुर् इति—</p>
<blockquote>
<p>पृथिवी सलिलं तेजो वायुर् आकाशम् एव च ।
सूर्या-चन्द्रमसौ सोम-याजी चेत्य् अष्ट-मूर्तयः ॥ इति यादवः ।</p>
</blockquote>
<p>प्राय इति—जलावरणस्थ-रुद्रस्य् एक मुखत्व-वीक्षणात् ॥२६॥</p>
<p><strong>क्वचिज् जीव-विशेषत्वं हरस्योक्तं विधेर् इव</strong> ।</p>
<p>**तत् तु शेषवद् एवास्तां तद्-अंशत्वेन कीर्तनात् ॥२७॥<br>
बलदेवः- **अथ जीव-कोटित्वं तस्याह—<strong>क्वचिद्</strong> इति । यं कामये तम् उग्रं कृणोमि तं ब्रह्माणं तम् ऋषिं तं सुमेधाम् इत्य्-आदिकम् ऋक्-श्रुतौ । अथ पुरुषो ह वै नारायणोऽकामयत प्रजाः सृजेय इत्य् आरभ्य,</p>
<blockquote>
<p>नारायणाद् ब्रह्मा जायते । नारायणाद् रुद्रो जायते । नारायणात् प्रजापतिर् जायते । नारायणाद् इन्द्रो जायते । नारायणाद् अष्टौ वसवो [जायन्ते] । नारायणाद् एकादश-रुद्रा [जायन्ते] । नारायणाद् द्वादशादित्याः [ना।उ।१] इत्य्-आदिकं नारायणोपनिषदि ।</p>
</blockquote>
<p>एको ह वै नारायण आसीन् न ब्रह्मा न ईशानः इत्य् उपक्रम्य, तस्य ध्यानान्त-स्थस्य ललाटात् त्र्यक्षः शूलपाणिः पुरुषोऽजायत बिभ्रच्-छ्रियं सत्यं ब्रह्मचर्यं तपो वैराग्यम् [म।उ। १-२] इत्य्-आदिकं महोपनिषदि ।</p>
<blockquote>
<p>प्रजापतिं च रुद्रं चाप्य् अहम् एव सृजामि वै ।
तौ हि मां न विजानीतो मम माया-विमोहितौ ॥ इति मोक्ष-धर्मे च ।</p>
</blockquote>
<p>एभिर् वाक्यैर् जन्मोक्तेः हरस्य जीवत्वम् । अतः प्रलयश् च ।</p>
<blockquote>
<p>ब्रह्मा शम्भुस् तथैवार्कश् चन्द्रमाश् च शतक्रतुः ।
एवम् आद्यास् तथैवान्ये युक्ता वैष्णव-तेजसा ॥
जगत् कार्यावसाने तु वियुज्यन्ते च तेजसा ।
वितेजसश् च ते सर्वे पञ्चत्वम् उपयान्ति वै ॥ इति विष्णु-धर्मे,</p>
</blockquote>
<p><em>एको ह</em> इत्य्-आदि-श्रुतौ च । अन्यथा एतानि कुप्येयुः । दृष्टान्तोऽत्र विधेर् इवेति शेषवद् इति शार्ङ्गिणः शय्या-रूपस् तद्-आधार-शक्तिः शेष ईश्वर-कोटिः, भू-धारी तु तद्-आविष्टो जीवः, इति परत्र व्यक्तं भावि । तद्-अंशत्वेनेति तत्-स्वांशत्वेन तद्-विभिन्नांशत्वेन च पुराणेष्व् अभिधानाद् इत्य् अर्थः ॥२७॥</p>
<p><strong>हरः पुरुष-धामत्वान् निर्गुणः प्राय एव सः ।</strong></p>
<blockquote>
<p><strong>विकारवान् इह तमो-योगात् सर्वैः प्रतीयते ।<br>
बलदेवः- <strong>यस् तु सत्त्वं रजस् तमः [१.२.२३] इति पद्ये परस्य पुरुषस्याविर्भावो <strong>हरः</strong> पठितः, <strong>स</strong> खलु । <strong>पुरुष-धामत्वात्</strong> तद्-आत्म-भूतत्वान् <strong>निर्गुण</strong> एव</strong> । प्राय</strong> इति स्वेच्छा-गृहीतेन तमसा आवृतत्वात्** । **अत एव <strong>सर्वैः</strong> अतत्त्व-विद्भिः <strong>विकारवान् इह</strong> गुणावतारेषु <strong>प्रतीयते</strong> । वस्तुतस् तु अविकारी स इत्य् अर्थः । <strong>तमो-योगाद्</strong> विकारवान् प्रतीयते इति ॥</p>
</blockquote>
<p>**यथा श्री-दशमे [१०.८८.२]—<br>
शिवः शक्ति-युतः शश्वत् त्रिलिङ्गो गुण-संवृतः ॥२८॥ इति।<br>
बलदेवः- **अत्र प्रमाणम् आह—<strong>शिवः शक्तीति । शिवः</strong> रुद्रः <strong>शश्वत्</strong> सर्वदा <strong>शक्त्या</strong> स्वेच्छा-गृहीतया गुण-साम्यावस्थया प्रकृत्या <strong>युतः</strong> । गुण-क्षोभे सति <strong>त्रिलिङ्गः</strong> गुण-त्रय-युक्तः प्रकटैश् च सद्भिस् तैर् गुणैर् दूरतः संवृतश् चेति **। <strong>ननु तमः संवृतत्वं तस्य ख्यातं, त्रिलिङ्गत्वम् इह कथम् उक्तम् इति चेत्? उच्यते, त्रयाणां गुणानां मिथः सम्पृक्तत्वात् सत्त्व-रजसी च तत्र स्याताम् एवेत्य् अविरोधः</strong> । **एतच् च वाक्यं लोक-प्रतीत्य्-अनुवाद-रूपं बोध्यम् ॥२८॥</p>
<p><strong>यथा ब्रह्म-संहितायां [५.४५]—</strong></p>
<blockquote>
<p>**क्षीरं यथा दधि-विकार-विशेष-योगात्<br>
सञ्जायते न तु ततः पृथग् अस्ति हेतोः ।<br>
यः शम्भुताम् अपि तथा समुपैति कार्यात्<br>
गोविन्दम् आदि-पुरुषं तम् अहं भजामि ॥२९॥<br>
बलदेवः- **पुरुष-धामत्वात् निर्गुणत्वं, तमो-योगात् विकारवत्त्व-भणितिः, इत्य् अत्र प्रमाणं—<strong>क्षीरं यथेति</strong> । विकार-विशेष-योगात् क्षीरं यथा दधि सञ्जायते, <strong>ततः</strong> क्षीरात् <strong>हेतोः</strong> दधि <strong>पृथक्</strong> भिन्नं <strong>न अस्ति</strong> न भवति, तथा, <strong>यः</strong> गोविन्दः तमो-योगात् स्वेच्छा-गृहीत-तमः-सम्बन्धात्, <strong>शम्भुर्</strong> भवति, न तु गोविन्दात् शम्भुर् अन्य इत्य् अर्थः । <strong>तथा</strong> च विकारस्यागन्तुकत्वात् स्वरूपे न तत्-प्रसङ्ग इति ॥२९॥</p>
</blockquote>
<p>**विधेर् ललाटाज् जन्मास्य कदाचित् कमला-पतेः ।<br>
कालाग्नि-रुद्रः कल्पान्ते भवेत् सङ्कर्षणाद् अपि ॥३०॥<br>
बलदेवः- **रुद्रस्याविर्भाव-स्थानान्य् आह—<strong>विधेर्</strong> इति । विधेर् ललाटाद् इति शतपथादौ दृष्टं, कमला-पतेर् ललाटाद् इति महोपनिषदि [म।उ। २] पुराणेषु च । तद् इदं कल्प-भेदात् सम्भाव्यम् । कालाग्नि-रुद्र इति—पाताल-तलम् आरभ्य सङ्कर्षण-मुखानलः [भा।पु। ११.३.१०] इत्य् एकादशोक्तेर् बोध्यम् ॥३०॥</p>
<p><strong>सदा-शिवाख्या तन्-मूर्तिस् तमो-गन्ध-विवर्जिता ।<br>
सर्व-कारण-भूतासाव् अङ्ग-भूता स्वयं प्रभोः</strong> ।</p>
<p>**वायव्यादिषु सैवेयं शिव-लोके प्रदर्शिता ॥३१॥<br>
बलदेवः- **यत् तु कृष्णः स्वयं प्रभुः, नारायणादयस् तद्-विलास-स्वांशाः, तथा आवेशाश् च केचित्, तत् स्वांशात् गर्भोदशयात् ब्रह्म-विष्णु-रुद्राः, तेषाम् ईशत्वं, कदाचित् ब्रह्म-रुद्रयोर् जीवत्वं च, इति वचन-लाभात् शास्त्र-कृता निर्णीतं, न तत् चतुरस्रं, किन्तु सदा-शिवो मूलं तत्त्वं स्वयं-पदाभिमतं, तद् एव नारायणादि-रूपम्, अतो ब्रह्मादयस् त्रयस् तस्यैव कार्य-भूताः,</p>
<blockquote>
<p>अचिन्त्यम् अव्यक्तम् अनन्त-रूपं
शिवं प्रशान्तम् अमृतं ब्रह्म योनिम् ।
तम् आदि-मध्यान्त-विहीनम् एकं
विभुं चिद्-आनन्दम् अरूपम् अद्भुतम् ॥
उमा-सहायं परमेश्वरं प्रभुं
त्रिलोचनं नील-कण्ठं प्रशान्तम् ।
ध्यात्वा मुनिर् गच्छति भूत-योनिं
समस्त-साक्षिं तमसः परस्तात् ॥
स ब्रह्मा स शिवः सेन्द्रः सोऽक्षरः परमः स्वराट् ।
स एव विष्णुः स प्राणः स कालाग्निः स चन्द्रमाः ॥
स एव सर्वं यद् भूतं यच् च भव्यं चराचरम् ।
ज्ञात्वा तं मृत्युम् अत्येति नान्यः पन्था विमुक्तये ॥ [कै।उ। ६-९]</p>
</blockquote>
<p>इति कैवल्योपनिषदि श्रवणात् ।</p>
<p>तस्माद् अयं पक्षो वरीयान्, श्रौतत्वाद् इति चेत्? तत्राह—सदेति । सा <strong>मूर्तिः</strong> <strong>स्वयं प्रभोः</strong> कृष्णस्य <strong>अङ्ग-भूता</strong>, नारायणस् तद्-विलास इत्य् अर्थः । अत एव तैत्तिरीयाः शिवम् अच्युतं नारायणम् इत्य् एकार्थेन पठन्ति श्रुतौ । <strong>उमा</strong> कीर्तिः <strong>तत्-सहायम्</strong> । <strong>त्रि-लोचनं</strong> त्रि-काल-ज्ञम् । <strong>नील-कण्ठं</strong> नील-मणि-भूषित-कण्ठम् इति व्याख्येयं, प्रतीतार्थानां तस्मिन् शिवे अस्वीकारात् । <strong>वायव्यादिष्व्</strong> इति । <strong>शिव-लोके</strong> वैकुण्ठ-धाम्नि । अण्डौघस्य समन्तात् तु इत्य्-आदिभिर् वायवीय-वाक्यैर् निरूपितोऽयं सदा-शिवस् तल्-लोकश् च<sup id="fnref:14"><a href="#fn:14" class="footnote-ref" role="doc-noteref">14</a></sup> सन्दर्भ-कृद्भिः ॥३१॥</p>
<p>**तथा च ब्रह्म-संहितायाम् आदि-शिव-कथने [५.८]—<br>
नियतिः सा रमा देवी तत्-प्रिया तद्-वशंवदा ।<br>
तल्-लिङ्गं भगवान् शम्भुर् ज्योती-रूपः सनातनः ॥<br>
या योनिः सा परा शक्तिः ॥३२॥ इत्य्-आदि ।<br>
बलदेवः- **स्वयं-रूपस्य कृष्णस्यैव मूर्तिः सदा-शिव इत्य् अत्र निर्णायकं वाक्यम् आह—<strong>नियतिः सेति</strong> । आदि-पदेनेदं ग्राह्यं—</p>
<blockquote>
<p>कामो बीज महद् धरेः ।
लिङ्ग-योन्य्-आत्मिका जाता इमा माहेश्वरीः प्रजाः ।
शक्तिमान् पुरुषः सोऽयं लिङ्ग-रूपी महेश्वरः ।
तस्मिन्न् आविरभूल् लिङ्गे महा-विष्णुर् जगत्-पतिः ॥ [ब्र।सं। ५.८-१०] इति ।</p>
</blockquote>
<p>अस्यार्थः—पूर्वं रमया रमणम् उक्तं, रमा सा कीदृशी? इत्य् आह—<strong>नियतिर्</strong> इति । नियम्यते नियता भवति रमणे तस्मिन्न् इति तद् अनपायिनी तत्-स्वरूप-भूतेति यावत् । अत उक्तं—<strong>तत्-प्रिया तद्-वशंवदा</strong> इति, न विष्णुना विना देवी न विष्णुः पद्मजां विना इति हयशीर्ष-पञ्चरात्रात्, नित्यैव सा जगन्माता विष्णोः श्रीर् अनपायिनी [वि।पु। १.८.१५] इति वैष्णवाच् च ।</p>
<p>तस्य स्वयं-रूपस्य <strong>भगवान् शम्भुः</strong> <strong>लिङ्गं</strong> चिह्नं भवति, लिङ्गं चिह्नेऽनुमाने च इति विश्वः । <strong>भगवान्</strong> षड्-ऐश्वर्य-विशिष्टः पर-व्योमाधीशः । शं भावयति स्व-द्वितीय-व्यूह-सङ्कर्षणात्मना प्रकृति-विलीनानां जीवानां तत्-तद्-उपाधि-सृष्टयेति <strong>शम्भुः</strong>, मित-भ्व्-आदित्वाड् डुः । <strong>ज्योतीरूपः</strong> चैतन्य-विग्रहः । अनेन तद्-अधीशत्वेन कृष्णस्य स्वयं-रूपत्वं परिचीयते, सास्नादिनेव गोर् गोत्वम् । यस्यासौ विलासः, स स्वयम् इत्य् अतस् तस्य स लिङ्गम् उच्यते । <strong>या</strong> खलु <strong>योनिः</strong> महद्-आद्य्-उपादान-भूता, <strong>सा</strong> त्व् <strong>अपरा शक्तिः</strong> त्रिगुणेत्य् अर्थः ।</p>
<p><strong>हरेः</strong> तद्-अंशस्य सङ्कर्षणस्य, <strong>कामः</strong> तद्-दिदृक्षा-लक्षणः, महद्-आदि-सृष्टि-फलको भवति, ततो बीजं <strong>महद्</strong> इति । महत् अपरिमितं जीव-तत्त्वं, तस्याम् आहितं भवति । अत इमा **माहेश्वर्यः **प्रजाः, <strong>लिङ्ग-योन्य्-आत्मिकाः</strong> पुरुष-प्रकृति-कारणिकाः, जाताः कथ्यन्ते । प्रकृतेर् उपसर्जनत्वेन तादधीन्यात् <strong>माहेश्वरीर्</strong> इति <strong>प्रजानाम्</strong> इत्य् उपपादयति—<strong>शक्तिमान्</strong> इत्य् अर्धकेन । अथोक्तार्थम् एव स्फुटयति—<strong>तस्मिन्न्</strong> इति । <strong>लिङ्गे</strong>—तद्-अधीशे तत्-सन्निधौ । <strong>महा-विष्णुः</strong> सङ्कर्षणः ॥३२॥</p>
<p><strong>श्री-विष्णुः, यथा श्री-तृतीये [भा।पु। ३.८.१६]—<br>
तल्-लोक पद्मं स उ एव विष्णुः<br>
प्रावीविशत् सर्व-गुणावभासम्</strong> ।</p>
<p>**तस्मिन् स्वयं वेदमयो विधाता<br>
स्वयम्भुवं यं स्म वदन्ति सोऽभूत् ॥ इति ॥३३॥<br>
बलदेवः- **अथ सत्त्व-प्रवर्तकं विष्णुं निर्णयति—<strong>श्री-विष्णुर्</strong> इति ॥ <strong>तल्-लोकेति</strong> । <strong>स उ एव</strong> गर्भोदकशयो <strong>विष्णुः</strong> प्रद्युम्नः, <strong>तल्-लोक</strong>-रूपं <strong>पद्मं</strong> <strong>प्रावीविशद्</strong> इति स्वार्थिको णिच्, प्राविशद् इत्य् अर्थः । कीदृशं तत् पद्मम्? इत्य् आह—<strong>सर्वान् गुणान्</strong> भोग्यान् अर्थान् <strong>अवभासयतीति</strong> तत्, नाना-भोग्य-वस्तूपेतम् इत्य् अर्थः । ब्रह्मवत् रुद्रवच् च विष्णोर् द्वैरूप्यं नास्ति, अतस् तन् नोक्तम् ॥३३॥</p>
<p><strong>यो विष्णुः पठ्यते सोऽसौ क्षीराम्बुधि-शयो मतः ।</strong></p>
<blockquote>
<p><strong>गर्भोद-शायिनस् तस्य विलासत्वान् मुनीश्वरैः</strong> ।</p>
</blockquote>
<p>**नारायणो विराड्-अन्तर्-यामी चायं निगद्यते ॥३४॥<br>
बलदेवः- **लोक-पद्म-प्रविष्ट एष किं नामाभूत्? इत्य् अत्राह—<strong>यो विष्णुर्</strong> इति । गर्भोदशायी प्रद्युम्नः सहस्र-शीर्षा अनिरुद्धश् चतुर्-भुजः सन् लोक-पद्मं सम्प्रविष्टः <strong>क्षीराब्धौ शयानस्</strong> तन्-नामाभूद् इत्य् अर्थः ।</p>
<p>नन्व् अस्य पालकस्य विष्णोर् नारायणादि-नामता कुतः? तत्राह—<strong>गर्भोदेति</strong> । कारण-जलाश्रयत्वं हि नारायणत्वं, तत्त्वाश्रयत्वं वा, तद् उभयम् अस्य यन् निगद्यते, <strong>तत्</strong> तस्य कारणार्णवशायिनः, <strong>गर्भोदशायिनः</strong> सतो <strong>विलासोऽयं</strong> भवति, तस्मात् तत्-तद्-भेदाद् इत्य् अर्थः ॥३४॥</p>
<p>**विष्णु-धर्मोत्तराद्य्-उक्ता याः पुर्योऽजाण्ड-मध्यतः ।<br>
सन्ति विष्णु-प्रकाशानां ताः कथ्यन्ते समासतः ॥३५॥<br>
बलदेवः- **अथास्य क्षीराब्धि-पतेर् अस्मिन् जगद्-अण्डे महत्यो विभूतयः सन्तीति दर्शयितुम् आह—<strong>विष्णुधर्मेति</strong> ॥३५॥</p>
<p><strong>यथा—<br>
रुद्रोपरिष्टाद् अपरः पञ्चायुत-प्रमाणतः</strong> <strong>।<br>
अगम्यः सर्व-लोकानां विष्णु-लोकः प्रकीर्तितः ॥३६॥<br>
तस्योपरिष्टाद् ब्रह्माण्डः काञ्चनोद्दीप्ति-संयुतः ।<br>
मेरोस् तु पूर्व-दिग्-भागे मध्ये तु लवणोदधेः ।<br>
विष्णु-लोको महान् प्रोक्तः सलिलान्तर-संस्थितः ॥३७॥<br>
तत्र स्वपिति घर्मान्ते देव-देवो जनार्दनः ।<br>
लक्ष्मी-सहायः सततं शेष-पर्यङ्कम् आस्थितः ॥३८॥<br>
मेरोश् च पूर्व-दिग्-भागे मध्ये क्षीरार्णवस्य च ।<br>
क्षीराम्बु-मध्यगा शुभ्रा देवस्यान्या तथा पुरी ॥३९॥<br>
लक्ष्मी-सहायस् तत्रास्ते शेषासन-गतः प्रभुः ।<br>
तत्रापि चतुरो मासान् सुप्तस् तिष्ठति वार्षिकान् ॥४०॥<br>
तस्मिन्न् अवाचि दिग्-भागे मध्ये क्षीरार्णवस्य तु ।<br>
योजनानां सहस्राणि मण्डलः पञ्च-विंशतिः ।<br>
श्वेतद्वीपतया ख्यातो द्वीपः परम-शोभनः ॥४१॥<br>
नराः सूर्य-प्रभास् तत्र शीतांशु-सम-दर्शनाः</strong> **।<br>
तेजसा दुर्निरीक्ष्याश् च देवानाम् अपि यादव ॥४२॥<br>
बलदेवः- **विष्णु-धर्म-वचनम् उदाहरति, यथेत्यादि<sup id="fnref:15"><a href="#fn:15" class="footnote-ref" role="doc-noteref">15</a></sup> ॥ रुद्रोपरिष्टात्—रुद्र-लोकस्योपरि ॥ <strong>तस्येति</strong> विष्णु-लोकस्य । ब्रह्माण्ड इति ब्रह्मणा अम्यते दर्शनाय गम्यते इत्य् अर्थः । अम गत्य्-आदिषु, क्रमान्ताड् डः ॥ <strong>अवाचि</strong> दक्षिणे ॥३६-४१॥</p>
<p><strong>ब्रह्माण्डे च—<br>
श्वेतो नाम महान् अस्ति द्वीपः क्षीराब्धि-वेष्टितः ।<br>
लक्ष-योजन-विस्तारः सुरम्यः सर्व-काञ्चनः ॥४३॥<br>
कुन्देन्दु-कुमुद-प्रख्यैर् लोल-कल्लोल-राशिभिः ।<br>
धौतामल-शिलोपेतः समन्तात् क्षीर-वारिधेः ॥४४॥ इति ॥<br>
बलदेवः-</strong> <strong>कुन्देन्दु-</strong> इति । <strong>क्षीर-वारिधेर्</strong> <strong>लोल-कल्लोल-राशिभिर् धौतामल-शिलोपेतो द्वीप</strong> इत्य् अन्वयः ॥४३-४४॥</p>
<p>**किं च, विष्णु-पुराणादौ मोक्ष-धर्मे च कीर्तितम्—<br>
क्षीराब्धेर् उत्तरे तीरे श्वेत-द्वीपो भवेद् इति ॥४५॥<br>
शुद्धोदाद् उत्तरे श्वेतद्वीपं स्यात् पाद्म-सम्मतम् ॥४६॥<br>
बलदेवः- **श्वेतद्वीपस्य स्थिती मतान्तरे आह—<strong>किं च</strong> इत्य्-आदिना । तद् इदं कल्प-भेदाद् अवगम्यम् ॥४५-४६॥</p>
<p>**विष्णुः सत्त्वं तनोतीति शास्त्रे सत्त्व-तनुः स्मृतः ।<br>
अवतार-गणश् चास्य भवेत् सत्त्व-तनुस् तथा ।<br>
बहिरङ्गम् अधिष्ठानम् इति वा तस्य तत् तनुः ॥४७॥<br>
बलदेवः- **श्रेयांसि तत्र खलु सत्त्व-तनोर् नृणां स्युः [१.२.२३] इत्य् उक्तं, तत्र विष्णोः सत्त्व-तनुत्वं किं मायिक-सत्त्व-मूर्तित्वं वाच्यं? तथा च सति तद्-उपासनया मुक्तेर् अभावः, आत्मेति तूपगच्छन्ति ग्राहयन्ति च [ब्र।सू। ४.१.२] इति न्यायेनात्म-विग्रहोपासनया मुक्तेर् अभिधानात्, इति चेत्? तत्राह—<strong>विष्णुः सत्त्वम्</strong> इति । सत्त्व-गुणं विस्तारयन् विष्णुः <strong>सत्त्व-तनुर्</strong> उच्यते । <strong>अस्य</strong> क्षीरोदशयस्य विष्णोः <strong>अवतार-गणश्</strong> <strong>च</strong> सत्त्व-विस्तारात् <strong>सत्त्व-तनुः</strong> ।</p>
<p>अथवा, तत् सत्त्वं तस्य <strong>बहिरङ्गम् अधिष्ठानं</strong> भवति, सत्त्वं यद् ब्रह्म-दर्शनम् [भा।पु। १.२.२४] इत्य् उक्तेः, स्वच्छे शान्ते तत्र तत्-प्रकाशस् तद्-आविर्भूत-तज्-ज्ञान-द्वारा भवतीत्य् अपेक्षया, <strong>तत् तस्य तनुर्</strong> उच्यते । अन्तर्-अङ्गम् अधिष्ठानं तु वैकुण्ठम् एवेति भावः ॥४७॥</p>
<p>**अतो निर्गुणता सम्यक् सर्व-शास्त्रे प्रसिध्यति ॥४८॥<br>
बलदेवः- **अत इति—स्फुटार्थम् ॥४८॥</p>
<p><strong>तथा हि श्री-दशमे [भा।पु। १०.८८.५]—<br>
हरिर् हि निर्गुणः साक्षात् पुरुषः प्रकृतेः परः ।<br>
स सर्व-दृग् उपद्रष्टा तं भजन् निर्गुणो भवेत् ॥ इति ॥४९॥<br>
बलदेवः- हरिर्</strong> हीति । <strong>हरिर् निर्गुणः,</strong> सङ्कल्पेनैव सत्त्वस्य प्रवर्तनात् । अतः <strong>साक्षात्</strong> अनावृतः, न तु ब्रह्मादिवत् तद्-आवृतः, यतः <strong>प्रकृतेः परः</strong>, न तु तद्वद् इच्छया गृहीत-गुणः । अतः <strong>सर्व दृक्</strong> सर्वेषां दृक् मोक्ष-हेतुर् ज्ञानं यस्मात् सः । <strong>उपद्रष्टा</strong> सन्निधौ मुक्तान् पश्यति, मुक्त-गम्य इत्य् अर्थः, न तु तद्वत् मुक्तैस् त्याज्यः । अतस् <strong>तं भजन्</strong> <strong>निर्गुणो भवेत्</strong>, निरञ्जनः परमं साम्यम् उपैति [मु। ३.१.२] इति श्रुतेः ॥४९॥</p>
<p><strong>तेन सत्त्व-तनोर् अस्माच् छ्रेयांसि स्युर् इतीरितम्</strong><sup id="fnref:16"><a href="#fn:16" class="footnote-ref" role="doc-noteref">16</a></sup>** ॥५०॥**</p>
<blockquote>
<p>स्युर् इतीरितम् &quot; इत्य् अत्र &ldquo;स्युर् उदीरितम् &quot; इति पाठान्तरम् ।</p>
</blockquote>
<p>**बलदेवः- **यत ईदृग् विष्णुः, ततस् <strong>तेनेत्य्</strong>-आदि । स्फुटार्थम् ॥५०॥</p>
<p><strong>इत्य् अतो विहिता शास्त्रे तद्-भक्तेर् एव नित्यता ॥५१॥<br>
बलदेवः- इत्य् अत</strong> इति । उक्त-रीतिकेन निर्गुणत्वेन विष्णोर् एव पारम्यात्, <strong>तद्-भक्तेर् नित्यता</strong> <strong>विहिता</strong> । यस्या अकरणे प्रत्यवायः, सा नित्या ॥५१॥</p>
<p><strong>तथा हि पाद्मे—<br>
स्मर्तव्यः सततं विष्णुर् विस्मर्तव्यो न जातुचित्</strong> ।</p>
<p>**सर्वे विधि-निषेधाः स्युर् एतयोर् एव किङ्कराः ॥५२॥<br>
बलदेवः- **अत्र प्रमाणं—<strong>स्मर्तव्य</strong> इति । <strong>एतयोः</strong> विष्णु-स्मरण-विस्मरणयोः । सन्ध्योपासनादेर् नित्यत्वेऽपि यथा पितृ-लोकः फलम् अस्ति, एवं भक्तेस् तत्त्वेऽपि विष्णु-लोकस् तद् इति बोध्यम् ॥५२॥</p>
<p><strong>अत एव तत्रैव</strong> <strong>[प।पु। ५.९३.२६]</strong><sup id="fnref:17"><a href="#fn:17" class="footnote-ref" role="doc-noteref">17</a></sup><strong>—</strong></p>
<p><strong>व्यामोहाय चराचरस्य जगतस् ते ते पुराणागमास्<br>
तां ताम् एव हि देवतां परमिकां जल्पन्तु कल्पावधि ।<br>
सिद्धान्ते पुनर् एक एव भगवान् विष्णुः समस्तागम-</strong></p>
<blockquote>
<p>**व्यापारेषु विवेचन-व्यतिकरं नीतेषु निश्चीयते ॥५३॥<br>
बलदेवः- **नन्व् एवं विष्णोर् एव पारम्येण निर्णयो न सम्भवेत्, वादि विप्रतिपत्तेर् जागरूकत्वात्, तत्-तत्-पुराणेषु व्यासोक्तेष्व् एव ब्रह्म-रुद्रादीनाम् अपि पारम्य-दर्शनात्, इति चेत्? तत्राह—<strong>अत एवेति</strong> । विष्णोर् एव उक्तैः प्रमाणैः पारम्यस्य सिद्धत्वाद् इत्य् अर्थः ।</p>
</blockquote>
<p><strong>व्यामोहायेति</strong> । <strong>चराः</strong> देव-मानवादयः, <strong>अचराः</strong> शैलादयस् तद्-अधिष्ठातारः, तद् रूपस्य जगतः । <strong>तां तां</strong> ब्रह्म-रुद्रादिकाम् । किन्तु ब्रह्म-सूत्रैस् तद्-भाष्येण च श्री-भागवतेन <strong>सिद्धान्ते</strong> सति, तेन <strong>समस्तागम-व्यापारेषु</strong> अभिधा-लक्षणादिषु विवेक-सङ्गतिं <strong>नीतेषु</strong>, <strong>विष्णुर्</strong> एव अनावृत-विज्ञानानन्द-मूर्तिः पारम्यवान् <strong>निश्चीयते</strong> ॥५३॥</p>
<p><strong>रसैक-रङ्गदा- व्यामोहायेति</strong> । <strong>कल्पावधि</strong> इति । तस्यास् तस्या देवतायाः कल्प-पर्यन्तं स्थितत्वात् । **जगतो **जगद्-वर्तिनश् चराचरस्य मनुष्यस्य मनुष्याधिकारत्वात् शास्त्राणाम् । जल्पन्तु सर्व-पुराणागम-महा-वाक्यस्य सम्यग्-विचारायोग्य-पुरुशान् प्रति खण्डशो वदन्त्व् इत्य् अर्थः । **चराचरस्य **इति…॥५३॥</p>
<p><strong>श्री-प्रथम स्कन्धे [भा।पु। १.२.२६</strong>]—</p>
<p>**मुमुक्षवो घोर-रूपान् हित्वा भूत-पतीन् अथ ।<br>
नारायण कलाः शान्ता भजन्ति ह्य् अनसूयवः ॥ इति ॥५४॥<br>
बलदेवः- **पारम्यात् विष्णुर् एव भजनीय इत्य् अत्र सद्-आचारम् आह—<strong>मुमुक्षव</strong> इति । <strong>भूत-पतीन्</strong> ब्रह्म-रुद्रादीन् । तेषां हाने तासां भजने च हेतुः—<strong>घोर-रूपान्</strong> इति, <strong>शान्ता</strong> इति च । <strong>अनसूयव</strong> इति—</p>
<blockquote>
<p>हरिर् एव सदाराध्यः सर्व-देवेश्वरेश्वरः ।
इतरे ब्रह्म-रुद्राद्या नावज्ञेयाः कदाचन ॥ [पद्म पुराणे] इति स्मृतेः ॥५४॥</p>
</blockquote>
<p>**अत्र स्वांशा हरेर् एव कलाः शब्देन कीर्तिताः ॥५५॥<br>
बलदेवः- **अत्रेति । <strong>स्वांशाः</strong> अनावृत-ज्ञानानन्द-विग्रहत्वात् स्वयं प्रभु-तुल्या मत्स्य-कूर्मादयः ॥५५॥</p>
<p><strong>अतो विधि-हरादीनां निखिलानां सुपर्वणाम्</strong> **।<br>
श्री-विष्णोः स्वांश-वर्गेभ्यो न्यूनताभिप्रकाशिता ॥५६॥<br>
बलदेवः- **एवं विष्णोर् भक्तिर् ब्रह्माद्यैर् अप्य् अनुष्ठेयेति भावेनाह—अत इति—विष्णोर् मायानावृत-विज्ञानानन्द-मूर्तित्वाद् इत्य् अर्थः । स्वांश-वर्गेभ्यः—मत्स्यादिभ्यः ॥५६॥</p>
<p>**यथा तत्रैव [भा।पु। १.१८.२१]—<br>
अथापि यत्-पाद-नखावसृष्टं<br>
जगद् विरिञ्चोपहृतार्हणाम्भः ।<br>
सेशं पुनात्य् अन्यतमो मुकुन्दात्<br>
को नाम लोके भगवत्-पदार्थः ॥ इति ॥५७॥<br>
बलदेवः- **ब्रह्माद्योर् ईश्वर-कोटित्वेऽपि रजस्-तमो-वृतत्वेन तादृश-मूर्तित्वाभावात् तादृशान् अवर-देवान् शिक्षयन्तौ तौ तादृश-मूर्तिं विष्णुं भजतः, जीव-कोटित्वे तु सुतराम् इत्य् उदाहरति—<strong>अथापीति</strong> । <strong>विरिञ्चोपहृतार्हणाम्भः</strong> <strong>यस्य</strong> मुकुन्दस्य <strong>पाद-नखावसृष्टं</strong> सत् । <strong>सेशं</strong> स-शिवं <strong>जगत् पुनाति</strong>, ततोऽन्यो <strong>भगवत्-पदार्थः</strong> <strong>को नाम</strong> भवेत्? न कोऽपीत्य् अर्थः । तथा च समग्रैश्वर्यादि-षट्कवान् स एवं ब्रह्मादि-सेव्यत्वात् सर्वेषां सेव्य इत्य् अर्थः ॥५७॥</p>
<p><strong>महा-वाराहे च—<br>
मस्त्य-कूर्म-वराहाद्याः समा विष्णोर् अभेदतः ।<br>
ब्रह्माद्यास् त्व् असमाः प्रोक्ताः प्रकृतिस् तु समासमा ॥५८॥ इति ।<br>
बलदेवः-</strong> <strong>ब्रह्माद्यास् त्व् असमा</strong> इति—स्वभाव-भेदाद् इति भावः** । **एवम् अत्रोक्तं रामचन्द्र-कविराजैः—</p>
<blockquote>
<p>प्रह्लाद-ध्रुव-रावणानुज-बलि-व्यासाम्बरीषादयो
विष्णूपासन यैव पद्मज<sup id="fnref:18"><a href="#fn:18" class="footnote-ref" role="doc-noteref">18</a></sup>-भवादीनां प्रिया जज्ञिरे** । **</p>
</blockquote>
<blockquote>
<p>&ldquo;पद्मज&rdquo; इत्य् अत्र &ldquo;तेऽपि च&rdquo; इति पाठान्तरम् ।
येऽन्ये रावण-बाण-पौण्ड्रक-वृकाः क्रौञ्चान्धकाद्या अमी
यद्-भक्ता<sup id="fnref:19"><a href="#fn:19" class="footnote-ref" role="doc-noteref">19</a></sup> न च तत्-प्रिया न च हरेस् तस्माज् जगद्-वैरिणः ॥</p>
</blockquote>
<blockquote>
<p>&ldquo;यद्भक्ता &quot; इत्य् अत्र &quot; यद्भृत्या &quot; इति पाठान्तरम् ।
शिवो भवतु वैष्णवः किम् अजितोऽपि शैवः स्वयं** **
तथा समतयास्तु वा विधि-हरादि-मूर्ति-त्रयम्** । **
विलोक्य भव-वेधसोः किम् अपि भक्त-वर्ग-क्रमं
प्रणम्य शिरसापि तान् वयम् उपेन्द्र-दासान् श्रिताः ॥ इति ॥५८॥</p>
</blockquote>
<p><strong>अत्र प्रकृति-शब्देन चिच्-छक्तिर् अभिधीयते</strong> ।</p>
<p>**अभिन्न-भिन्न-रूपत्वाद् अस्यैवोक्ता समासमा ॥५९॥<br>
इति पुरुषावतार-गुणावतार-निरूपणम् ।<br>
बलदेवः- **प्रकृति-पदार्थ निश्चेतुम् आह—**अत्रेति । प्रकृति-शब्देनात्र, चिच्-छक्तिः <strong>पराख्या स्वरूप-शक्तिः</strong> । **या खलु—परास्य शक्तिर् विविधैव श्रूयते स्वाभाविकी ज्ञान-बल-क्रिया च [श्वे। ६.८] इति श्रुत्या,</p>
<blockquote>
<p>विष्णु-शक्तिः परा प्रोक्ता क्षेत्र-ज्ञाख्या तथापरा ।
अविद्या-कर्म-सञ्ज्ञान्या तृतीया शक्तिर् इष्यते ॥ [वि।पु। ६.७.६०]</p>
</blockquote>
<p>इति विष्णु-पुराणेन चाभिधीयते** । <strong>सा तु <strong>अस्यैव</strong> विष्णोः <strong>अभिन्न-भिन्न</strong>-<strong>रूपत्वात्</strong> <strong>समासमा</strong> उक्ता वाराह-वचनेन</strong> । <strong>एतद् अत्र बोध्यम्—अग्नेर् उष्णतेव विष्णोर् अनितरा भवति, परा <em>स्वाभाविकीति</em> तद्-विशेषणात्, स्वरूपश् च स्वभावश् च निसर्गश् च [अमरः] इति पर्याय-शब्दाः</strong> । <strong>तथापि <em>अस्य शक्तिः</em> इति विशेष-बलात् व्यपदिश्यते, यथा सत्ता सती, भेदो भिन्नः, कालः सर्वदास्ति इत्य्-आदिषु सत्तादीनां सत्ताद्य्-अन्तराभावेऽपि तद्वत्त्वं विद्वद्भिर् उद्घोष्यते</strong> । **</p>
<p>ननु तेषु सत्ताद्य्-अन्तराभावेऽपि वस्तु-स्वभावाद् एव तथोक्तिर् इति चेत्? न, स्वभावस्यैवेह विशेष-शब्दितत्वात्** । <strong>विशेषश् च भेद-प्रतिनिधिः, न तु भेदः, तं विना विशेषण-विशेष्य-भावादि न स्यात्</strong> । <strong>न च सत्तासती इत्य्-आदि बुद्धिर् भ्रम एव, &ldquo;सन् घटः&rdquo; इत्य्-आदिवद् अबाधात्</strong>। <strong>न चारोपः, &ldquo;सिंहो देवदत्तो न&rdquo; इतिवत्, &ldquo;सत्ता सती न&rdquo; इति कदाचिद् अप्य् अव्यवहारात्</strong> । <strong>स च वस्त्व्-अभिन्नः स्व-निर्वाही चेति नानवस्था</strong> । <strong>तस्य तादृशत्वं च धर्मि-ग्राहक-प्रमाण-सिद्धं जगत्-कर्तुर् इवेच्छा-ज्ञान-कृतिमत्त्वम्</strong> । <strong>अस्माद् एव विशेषात् गुण-गुणि-भावो देह-देहि-भावोऽवतारावतारि-भावश् चैकस्य विष्णोर् उल्लसति</strong> । <strong>अभेदेऽपि सति भेद-कार्य-प्रत्यायको धर्मो विशेषः</strong> । **अधिकं त्व् आकर-ग्रन्थान् नेयम् ॥५९॥</p>
<p>इति पुरुषावताराणां गुणावताराणाश् च निरूपणम् ।</p>
<p>(१.३)</p>
<h1 id="ततय-परचछद">तृतीयः परिच्छेदः</h1>
<p><strong>लीलावतार-निरूपणम्<br>
अथ लीलावताराश् च विलिख्यन्ते यथा मति</strong> ।</p>
<p>**श्रीमद्-भागवतस्यानुसारेण प्रायशस् त्व् अमी ॥१॥<br>
बलदेवः- **लीलावतारान् वक्तुम् आह—<strong>अथेति</strong> ॥१॥</p>
<p>**तत्र (१) श्री-चतुःसनः, श्री-प्रथमे [भा।पु। १.३.६]—<br>
स एव प्रथमं देवः कौमारं सर्गम् आश्रितः ।<br>
चचार दुश्चरं ब्रह्मा ब्रह्मचर्यम् अखण्डितम् ॥ इति ॥२॥<br>
बलदेवः- **तान् आह—तत्र <strong>श्री-चतुःसन</strong> इत्य्-आदिभिः । अत्र प्रकरणे सङ्ख्येयावतार-नाम-निर्देशोत्तराः पञ्चविंशतिर् अङ्काः, ते द्वि-बिन्दवः पुरातनाः; टीका-क्रम-लाभाय नवीनास् तु निर्बिन्दवो ज्ञेयाः ॥</p>
<p>स एवेति । <strong>सः</strong> गर्भोदकशयः कृष्णस्य स्वांशः । <strong>कौमारं</strong> चतुः-सन-रूपं <strong>सर्गम्</strong> । <strong>ब्रह्मा</strong> विप्रः भूत्वा । इह प्रथम-द्वितीयादि-शब्दाः सङ्ख्या-पूर्त्य्-अपेक्षा, न तु क्रमापेक्षा । सामयिकः क्रमस् त्व् एतद्-ग्रन्थ-रचित इति बोध्यम् ॥२॥</p>
<p><strong>चतुर्भिर् अवतारोऽयम् एक एव सतां मतः ।<br>
सन-शब्दाच् चतुर्ष्व् एव चतुः-सन इति स्मृतः ॥३॥<br>
शुद्ध-ज्ञानस्य भक्तेश् च प्रचारार्थम् अवातरत् ।<br>
पञ्चषाब्दिक-बालाभो गौरः कमल-योनितः ॥४॥<br>
श्री-नारदः तत्रैव [भा।पु। १.३.८]—<br>
तृतीयम् ऋषि-सर्गं वै देवर्षित्वम् उपेत्य सः ॥<br>
तन्त्रं सात्वतम् आचष्ट नैष्कर्म्यं कर्मणां यतः ॥ इति ॥५॥<br>
बलदेवः- तृतीयम्</strong> इति । <strong>ऋषि-सर्गम् उपेत्य</strong> तत्रैव <strong>देवर्षित्वं</strong> नारदत्वं च, उपेत्येति योज्यम् । <strong>सात्वतं तन्त्रं</strong> नारद-पञ्चरात्रम् । <strong>यतः</strong> तन्त्रात् <strong>कर्मणां</strong> <strong>नैष्कर्म्यं</strong> भगवद्-अर्पण-गुण-योगात् परिशोधित-विष-पारद-न्यायेन कर्म-बन्ध-हारित्वं भवति ॥५॥</p>
<p><strong>प्रवर्तनाय लोकेऽस्मिन् स्व-भक्तेर् एव सर्वतः ।<br>
हरिर् देवर्षि-रूपेण चन्द्र-शुभ्रो विधेर् अभूत् ॥६॥<br>
आविर्भूयादिमे ब्राह्मे कल्प एव चतुःसनः</strong> ।</p>
<p><strong>नारदश् चानुवर्तते कल्पेषु सकलेष्व् अपि ॥७॥<br>
श्री-वराहः तत्रैव [भा।पु। १.३.७]—<br>
द्वितीयं तु भवायास्य रसातल-गतां महीम् ।<br>
उद्धरिष्यन्न् उपादत्त यज्ञेशः</strong><sup id="fnref:20"><a href="#fn:20" class="footnote-ref" role="doc-noteref">20</a></sup>** शौकरं वपुः ॥८॥**</p>
<blockquote>
<p>मुद्रितामुद्रितेषु बहुवेव श्रीमद्-भागवतेषु &ldquo;यज्ञेशः&rdquo; इति पाठो दृश्यते । टीकाकृद्भिस् तु &ldquo;यज्ञेशः&rdquo; इत्य् अत्र &ldquo;सदेवः &quot; इत्य् एव पाठः परिगृहीत इति विद्वद्भिर् अवधेयम्।</p>
</blockquote>
<p><strong>बलदेवः- द्वितीयं त्व्</strong> इति । <strong>अस्य</strong> विश्वस्य, <strong>भवाय</strong> उद्भवाय । विष्णु-धर्मोत्तर-निर्णयात् प्रलये <strong>रसातल-गतां</strong> <strong>महीम् उद्धरिष्यन्</strong>, स देवः <strong>शौकरं वपुः</strong> <strong>उपादत्त</strong> प्रकटितवान् । स्वायम्भुव-मन्वन्तरीयोऽयम् अवतारः ॥८॥</p>
<p><strong>श्री-द्वितीये च [भा।पु। २.७.१]—</strong></p>
<blockquote>
<p>**<br>
यत्रोद्यतः क्षिति-तलोद्धरणाय बिभ्रत्<br>
क्रौडीं तनुं सकल-यज्ञ-मयीम् अनन्तः ।<br>
अन्तर् महार्णव उपागतम् आदि-दैत्यं<br>
तं दंष्ट्रयाद्रिम् इव वज्र-धरो ददार ॥ इति ॥९॥<br>
द्विर् आविरासीत् कल्पेऽस्मिन्न् आद्ये स्वायम्भुवान्तरे **
<strong>घ्राणाद् विधेर् धरोद्धृत्यै चाक्षुषीय तु नीरतः ॥१०॥<br>
हिरण्याक्षं धरोद्धारे निहन्तुं दंष्ट्रि-पुङ्गवः<br>
चतुष्पात् श्री-वराहोऽसौ</strong><sup id="fnref:21"><a href="#fn:21" class="footnote-ref" role="doc-noteref">21</a></sup>** नृ-वराहः क्वचिन् मतः ॥११॥ **</p>
</blockquote>
<p>**बलदेवः- **चाक्षुष-मन्वन्तरीयं तम् आह—<strong>यत्रेति</strong> । **क्रौडीं **शौकरीं <strong>तनुं</strong> <strong>बिभ्रत्</strong> प्रकटयन् । <strong>उपागतं</strong> मिलितम् । <strong>आदि-दैत्यं</strong> हिरण्याक्षम् । <strong>दंष्ट्रया ददार</strong> विदीर्णम् चकार ॥</p>
<p>ननु प्रथम-स्कन्ध-वाक्ये धरोद्धाराय वराहो यः, स कस्मात् कदा अभूत्? द्वितीय-स्कन्ध-वाक्ये च धराम् उद्धर्तुं जातः सन् हिरण्याक्षं न्यवधीत्, स च कस्मात् कदा अभूत्? तत्र तत्र च किं-वर्णः किम्-आकारश् च सः? इति सन्देहं छेत्तुम् आह—<strong>द्विर्</strong> इति । यावन् मत्स्यावतारम्, <strong>अस्मिन्</strong> ब्राह्मे <strong>कल्पे</strong> वराहो द्विर् आविरासीत् । तत्राद्ये स्वायम्भुवीयेऽन्तरे विधेर् घ्राणाज् जातो धराम् उद्दधार, यः प्रथम-वाक्येनोक्तः, यस् तु द्वितीय-वाक्येनोक्तः, स तु <strong>चाक्षुषीये</strong> षष्ठेऽन्तरे नीराज् जातः सन् धराम् उद्दधार हिरण्याक्षं च जघानेति । <strong>नीरत</strong> इत्य् अपूर्वत्वम् ॥ <strong>क्वचित्</strong> पाद्मादौ ॥९-११॥</p>
<p><strong>कदाचिज् जलद-श्यामः कदाचिच् चन्द्र-पाण्डरः</strong><sup id="fnref:22"><a href="#fn:22" class="footnote-ref" role="doc-noteref">22</a></sup> ।</p>
<blockquote>
<p>&ldquo;पाण्डरः&rdquo; इत्य् अत्र &ldquo;पाण्डुरः&rdquo; इति पाठान्तरम्।</p>
</blockquote>
<p><strong>यज्ञ-मूर्तिः स्थविष्ठोऽयं वर्ण-द्वय-युतः स्मृतः ॥१२॥<br>
बलदेवः- कदाचिद्</strong> इति । आद्ये आद्यता<sup id="fnref:23"><a href="#fn:23" class="footnote-ref" role="doc-noteref">23</a></sup>, द्वितीये द्वितीयता ॥१२॥</p>
<p><strong>दक्षात् प्राचेतसात् सृष्टिः श्रूयते चाक्षुषेऽन्तरे</strong> **।<br>
अतस् तत्रैव जन्मास्य हिरण्याक्षस्य युज्यते ॥१३॥<br>
बलदेवः- **ननु चाक्षुषेऽन्तरे वराहो नीराद् आविर्भूय आदि-दैत्यं जघानेत्य् एतत् &ldquo;यत्र&rdquo; इति वाक्यात् न प्रतीतम् इति चेत्? तत्राह—<strong>दक्षाद्</strong> इति ॥१३॥</p>
<p><strong>तथा हि श्री-चतुर्थे [भा।पु। ४.३०.४९]—</strong></p>
<blockquote>
</blockquote>
<p><strong>चाक्षुषे त्व् अन्तरे प्राप्ते प्राक्</strong>-<strong>सर्गे काल</strong>-**विद्रुते **।</p>
<p>**यः ससर्ज प्रजा इष्टाः स दक्षो दैव-चोदितः ॥ इति ॥१४॥<br>
बलदेवः- **अत्र प्रमाणं—<strong>चाक्षुषे त्व्</strong> इति । <strong>दैवेन</strong> परेशेन, <strong>चोदितः</strong> प्रेरितः ॥१४॥</p>
<p>**उत्तानपाद-वंश्यानां तनयस्य प्रचेतसाम् **।</p>
<p>**दक्षस्यैव दितिः पुत्री हिरण्याक्षो दितः सुतः ॥१५॥<br>
बलदेवः- **ननु तत्रैव चाक्षुषेऽन्तरे हिरण्याक्षस्य जन्मेति कथं मन्तव्यम्? तत्राह—<strong>उत्तानपादेति</strong> ॥१५॥</p>
<p><strong>कल्पारम्भे तदा नास्ति सुतोत्पत्तिर् मनोर् अपि</strong> ।</p>
<p>**क्वासौ प्राचेतसो दक्षः क्व दितिः क्व दितेः सुतः ॥१६॥<br>
बलदेवः- **ननु स्वायम्भुवीयेऽन्तरे प्रादुर्भूतो वराहो हिरण्याक्षं जघानेति कुतो न मन्यते? तत्राह—<strong>कल्पारम्भे तदेति</strong> । <strong>कल्पस्य</strong> ब्राह्मस्य, <strong>आरम्भे</strong> स्वायम्भुवीयेऽ न्तरे, मनोर् अपि स्वायम्भुवस्य सुतोत्पत्तिर् नास्ति । मनोः सुताभ्यां सुतासु च उत्पत्तिस् तदा न, केवलं मनोः कन्या-पुत्रादीनाम् उत्पत्ति-दर्शनात् । एवं चेत् <strong>क्वासाव्</strong> इत्य्-आदि । एतद् उक्तं भवति—स्वायम्भुवस्य मनोर् उत्तानपादः पुत्रः, तद्-वंशोद्भवाः प्रचेतसः, तेषां तनयो दक्षः, तत् पुत्र्यां दित्यां कश्यपात् हिरण्याक्षोऽभूद् इति कथास्ति । ततश् चातिचिर-कालोत्तर-जातं हिरण्याक्षं स्वायम्भुवीयेऽन्तरे जातो वराहो जघानेति न सम्भवति । तस्मात् तत्र जातोऽसौ धरोद्धार-मात्रं चकार, इत्य् एव वक्तव्यम् ॥१६॥</p>
<p><strong>अतः काल-द्वयोद्भूतं श्री-वराहस्य चेष्टितम्</strong> ।</p>
<p>**एकत्रैवाह मैत्रेयः क्षत्तुः प्रश्नानुरोधतः॥१७॥<br>
बलदेवः- **ननु स्वायम्भुवीये धरोद्धार-मात्रं चकार, चाक्षुषीय तु धरोद्धार-दैत्य-वधौ इति विवेकस् तृतीय-स्कन्धेनोपलभ्यते? तत्राह—**अत **इति । विवेकस्य साधितत्वाद् एव, काल-द्वयोद्भूतं वराह-चेष्टितं मिथो विविक्तम् अपि तद्-अवतारत्व-सामान्यात् एकीकृत्य, <strong>क्षत्तुः</strong> विदुरस्य, प्रश्नानुरोधात् मैत्रेयोऽब्रवीद् इति न काचिद् अनुपपत्तिः ॥१७॥</p>
<p><strong>मध्ये मन्वन्तरस्यैव मुनेः शापान् मनुं प्रति</strong> ।</p>
<p>**प्रलयोऽसौ बभूवेति पुराणे क्वचिद् ईर्यते ॥१८॥<br>
बलदेवः- **ननु प्रलयं विना धराया मज्जनं न स्यात्, ततः प्रलय-शून्ये स्वायम्भुवीये तस्या अमज्जनात् किम्-अर्थं तत्र वराहोऽभूद् इति चेत्? तत्राह—<strong>मध्ये</strong> इति । <strong>मनुं</strong> स्वायम्भुवं <strong>प्रति</strong>, <strong>मुनेः</strong> अगस्त्यस्य <strong>शापात्</strong> तन्-मध्ये <strong>प्रलयो</strong> बभूव, तेन मग्नाया धराया उद्धाराय वराहाविर्भावः । <strong>पुराणे</strong> मात्स्ये ॥१८॥</p>
<p><strong>अयम् आकस्मिको जातश् चाक्षुषस्यान्तरे मनोः</strong> ।</p>
<p>**प्रलयः पद्मनाभस्य लीलयेति च कुत्रचित् ॥१९॥<br>
बलदेवः- **ननु चाक्षुषीये केन हेतुना प्रलयोऽभूत्, येन धराया मज्जनम् ? तत्राह—<strong>अयम्</strong> इति । भगवद्-इच्छया अकस्मात् प्रलयोऽभूत्, तेन तस्या मज्जनं, तद्-उद्धाराय तद्-आविर्भाव इति । कुत्रचित्—विष्णु-धर्मोत्तरादौ । पुराण-द्वय-वचनानि तु मृग्याणि ॥१९॥</p>
<p><strong>सर्व-मन्वन्तरस्यान्ते प्रलयो निश्चितं भवेत्</strong> ।</p>
<p>**विष्णु-धर्मोत्तरे त्व् एतन् मार्कण्डेयेन भाषितम् ॥२०॥<br>
बलदेवः- **स्वायम्भुवीये चाक्षुषीये च अन्तरे धरा प्रलयाम्भसि मग्ना अभूत्, तद्-उद्धाराय वराहो द्विः आविर्वभूव । वस्तुतस् तु सर्वेषां मन्वन्तराणामवसाने प्रलयो भवेदेव, तत्र तत्र धरा प्रलयाम्भसा अदृश्या तिष्ठेत्, न तु प्रलयाम्भसि निमज्जेत्, इति मुख्यं मतं दर्शयितुम् आह—<strong>सर्वेति</strong> ॥२०॥</p>
<p><strong>तथा हि—<br>
मन्वन्तरे परिक्षीणे देवा मन्वन्तरेश्वराः ।</strong></p>
<blockquote>
<p><strong>महर्-लोकम् अथासाद्य तिष्ठन्ति गत-कल्मषाः ॥२१॥</strong></p>
</blockquote>
<p dir="rtl">
<strong>बलदेवः- </strong>विष्णु-धर्मोक्ति दर्शयितुं—<strong>तथा हीति</strong> ॥ मन्वन्तरेऽतीते शक्रादीनाम् अधिकारे परिक्षीणे सति, मन्वन्तरेश्वरा देवाः महर्-लोकम् आसाद्य, प्रलयोदधिं पश्यन्तस् तिष्ठन्ति ॥२१॥ </p>
<p><strong>मनुश् च सह शक्रेण देवाश् च यदुनन्दन</strong> ।</p>
<p>**ब्रह्म-लोकं प्रपद्यन्ते पुनर्-आवृत्ति-दुर्लभम् ॥२२॥<br>
बलदेवः- **ततः, ब्रह्म-लोकं <strong>सत्यं</strong> प्रपद्यन्ते । कीदृशम् ? इत्य् आह—<strong>पुनर् आवृत्तिभिः</strong> सम्मुख-युद्ध-मृतैः, <strong>दुर्लभं</strong> दुःखेन लभ्यम् । ते तत्र चिरं न वसन्ति, पुण्य-क्षये तस्मात् पतन्ति, आ ब्रह्म-भुवनाल् लोकाः पुनर् आवर्तिनोऽर्जुन [गीता ८.१६] इति स्मृतेः । अधिकारिणस् तु तत्रैव निवसन्तः ब्रह्मणा सह विमुच्यन्ते,</p>
<blockquote>
<p>ब्रह्मणा सह ते सर्वे सम्प्राप्ते प्रतिसञ्चरे ।
परस्यान्ते कृतात्मानः प्रविशन्ति परं पदम् ॥ [गीता ८.१६] इति स्मृतेः ।</p>
</blockquote>
<p><strong>प्रतिसञ्चरः</strong> प्राकृतिकः प्रलयः ॥२२॥</p>
<p><strong>भूतलं सतलं वज्र तोय-रूपी महेश्वरः</strong> ।</p>
<p><strong>ऊर्मि-माली महा-वेगः सर्वम् आवृत्य तिष्ठति ॥२३॥<br>
बलदेवः- भूतलं</strong> पृथिवीं, <strong>तलेन</strong> पृथिव्य्-अधो-भागेन पाताल-सप्तकेन, सहितम् इत्य् अर्थः । <strong>वज्रेति</strong> कृष्ण-प्रपौत्रस्य सम्बोधनम् ॥२३॥</p>
<p><strong>भूर्-लोकम् आश्रितं सर्वं तदा नश्यति यादव</strong> ।</p>
<p><strong>न विनश्यन्ति राजेन्द्र विश्रुताः कुल-पर्वताः <strong>॥२४</strong>॥<br>
बलदेवः- सर्वं</strong> वस्तु <strong>नश्यति</strong> । <strong>कुल-पर्वताः</strong> हिमालयादयोऽष्टौ<sup id="fnref:24"><a href="#fn:24" class="footnote-ref" role="doc-noteref">24</a></sup> <strong>न विनश्यन्ति</strong>, किन्तु देवैर् दृश्यमाना वर्तन्ते इत्य् अर्थः ॥२४॥</p>
<blockquote>
<p>महेन्द्रो मलयः सह्यः शुक्तिमान् ऋक्ष पर्वतः ।</p>
<p>विन्द्यश् च पारियात्रश् च सप्तैते कुल पर्त्वताः ॥ हिमालय-रहिताश् च।</p>
</blockquote>
<p><strong>नौर् भूत्वा तु तदा देवी मही यदु-कुलोद्वह</strong> ।</p>
<p><strong>धारयत्य् अथ बीजानि सर्वाण्य् एवाविशेषतः ॥२५॥<br>
बलदेवः- महीदेवी</strong> धराधिष्ठात्री वराह-पत्नी ॥२५॥</p>
<p><strong>भविष्यश् च मनुस् तत्र भविष्या ऋषयस् तथा</strong> ।</p>
<p><strong>तिष्ठन्ति राज-शार्दूल सप्त ते प्रथिता भुवि ॥२६॥<br>
बलदेवः- ऋषयः सप्त</strong> इत्य् अन्वयः । तत्र—नावि ॥२६॥</p>
<p><strong>मत्स्य-रूप-धरो विष्णुः</strong><sup id="fnref:25"><a href="#fn:25" class="footnote-ref" role="doc-noteref">25</a></sup>** शृङ्गी भूत्वा जगत्-पतिः** ।</p>
<p><strong>आकर्षति तु तां नावं स्थानात् स्थानन् तु लीलया ॥२७॥</strong></p>
<blockquote>
<p><strong>हिमाद्रि-शिखरे नावं बद्धा देवा जगत्-पतिः ।<br>
मत्स्यस् त्व् अदृश्यो भवति ते च तिष्ठन्ति तत्रगाः ॥२८॥<br>
बलदेवः- तत्रगा</strong> इति नावि स्थिता इत्य् अर्थः ॥२८॥</p>
</blockquote>
<p><strong>कृत-तुल्यं ततः कालं यावत् प्रक्षालनं स्मृतम् ।<br>
आपः शमम् अथो यान्ति यथा-पूर्वं नराधिप! ।<br>
ऋषयश् च मनुश् चैव सर्व कुर्वन्ति ते</strong><sup id="fnref:26"><a href="#fn:26" class="footnote-ref" role="doc-noteref">26</a></sup>** तदा ॥२९॥ इति ।**</p>
<blockquote>
<p>&ldquo;ते तदा&rdquo; इत्य् अत्र &ldquo;पूर्ववत्ऽ इति पाठान्तरम्।</p>
</blockquote>
<p><strong>बलदेवः- कृत-तुल्यं</strong> सत्य-युग-समम् । <strong>सर्वं कुर्वन्ति</strong> प्रजा-सर्जन-तत्-पालनादि कार्यं प्रवर्तयन्तीत्य् अर्थः ॥२९॥</p>
<p>**मनोर् अन्ते लयो नास्ति मनवेऽदर्शि मायया <strong>।</strong><br>
विष्णुनेति ब्रुवाणैस् तु स्वामिभिर् नैष मन्यते ॥३०॥<br>
बलदेवः- **अत्र श्रीधर-स्वामिनां मतम् [भा।पु। १.३.१५, ८.२४.४६ टी।] आह—<strong>मनोर्</strong> इति । <strong>मनोर् अन्ते लयो नास्ति</strong>, किन्तु कल्पान्त एवेत्य् अर्थः । <strong>माययेति</strong> स्वाप्निकवत् प्रातीतिक इत्य् अर्थः । <strong>एष</strong> मन्वन्तर-प्रलयः । इदं विष्णु-धर्मेण विरुध्यते ॥३०॥</p>
<p><strong>श्री-मत्स्यः श्री-प्रथमे [भा।पु। १.३.१५]—</strong></p>
<blockquote>
<p>**<br>
रूपं स जगृहे मात्स्यं चाक्षुषोदधि-सम्प्लवे ।<br>
नाव्य् आरोप्य मही-मय्याम् अपाद् वैवस्वतं मनुम् ॥३१॥<br>
बलदेवः- **एवं प्रासङ्गिक समाप्य प्रकृतम् अवतारम् उदाहरति—<strong>श्री-मत्स्य</strong> इत्य्-आदिना ॥ <strong>रूपं स</strong> इति । <strong>चाक्षुष</strong>-मन्वन्तरान्ते य <strong>उदधि-सम्प्लवः</strong>, तस्मिन् <strong>मात्स्यं</strong> रूपं <strong>सः</strong> <strong>जगृहे</strong> प्रकटितवान् । <strong>वैवस्वतं</strong> भावि तन्-नामानं सत्यव्रतम् <strong>अपात्</strong> पालितवान् ॥३१॥</p>
</blockquote>
<p><strong>श्री-द्वितीये च [भा।पु। २.७.१२]—</strong></p>
<blockquote>
<p>**<br>
मत्स्यो युगान्त-समये मनुनोपलब्धः<br>
क्षोणीमयो निखिल-जीव-निकाय-केतः** ।</p>
</blockquote>
<p><strong>विस्त्रंसितान् उरु-भये सलिले मुखान् म<br>
आदाय तत्र विजहार ह वेद-मार्गान् ॥३२॥<br>
बलदेवः- मत्स्यो युगान्तेति</strong> । मनुना—सत्यव्रतेन, दृष्टो मत्स्यः । क्षोणीमयः—पृथ्वी-प्रधानः, तत्-समाश्रय इत्य् अर्थः; अत एव निखिलानां जीवनिकायानां, केतः—निवासभूतः । मे—मम ब्रह्मणः, मुखात्, विस्त्रंसितान्—स्खलितान्, वेद-रूपान् मार्गान् आदाय, तत्र—युगान्तसलिले, विजहार ॥३२॥</p>
<p><strong>पाद्मे च—<br>
एवम् उक्तो हृषीकेशो ब्रह्मणा परमेश्वरः ।<br>
मत्स्य-रूपं समास्थाय प्रविवेश महोदधिम् ॥३३॥ इति ।<br>
बलदेवः- एवम्</strong> इति, मम मुखाद् वेदा दैत्येन हृताः, वेद-पालक! रक्ष इत्य्-आद्य्-<strong>उक्त</strong> इत्य् अर्थः । अन्यत् स्फुटार्थम् ॥३३॥</p>
<p><strong>मत्स्योऽपि प्रादुरभवद् द्विः कल्पेऽस्मिन् वराहवत् ।<br>
आदौ स्वायम्भुवीयस्य दैत्यं घ्नन्न् आहरच् छ्रुतीः ।<br>
अन्ते तु चाक्षुषीयस्य कृपां सत्यव्रतेऽकरोत् ॥३४॥<br>
बलदेवः- <strong>सङ्कीर्ण-मत्स्य-चरितं विभजति—<strong>मत्स्योऽपीति</strong> । <strong>अस्मिन्</strong> ब्राह्मे <strong>कल्पे</strong> मत्स्यो <strong>द्विः प्रादुरभूत्</strong> । <strong>स्वायम्भुवीयस्य</strong> मन्वन्तरस्य <strong>आदौ</strong> श्रुति-चौरं</strong> दैत्यं</strong> हयग्रीवं <strong>घ्नन्</strong> विनाशयन् <strong>श्रुतीर् आहरत्</strong> आनीतवान् । <strong>चाक्षुषीयस्य</strong> <strong>तु</strong> तस्य <strong>अन्ते</strong> सत्यव्रते <strong>कृपाम् अकरोत्</strong>, नावि तत्-प्रभृतीन् निधाय पालितवान् इत्य् अर्थः ॥३४॥</p>
<p><strong>अन्त्येन सार्ध-पद्येन प्रोक्तम् आद्यस्य चेष्टितम् ।<br>
पूर्व-सार्धेन चान्त्यस्य मत्स्यो</strong><sup id="fnref:27"><a href="#fn:27" class="footnote-ref" role="doc-noteref">27</a></sup>** ज्ञेयो वराहवत् ॥३५॥ **</p>
<blockquote>
<p>&ldquo;मत्स्यो ज्ञेयो वराहवत्&rdquo; इत्य् अत्र &ldquo;मत्स्यौ ज्ञेयौ वराहवत्&rdquo; इति पाठान्तरम् ।</p>
</blockquote>
<p>**बलदेवः- **मत्स्य-चरितं विभज्यं तद् विषयकं प्रमाणं विभजति—**अन्त्येन <strong>इत्य्-आदिना</strong> । <strong>रूपं सः [भा।पु। १.३.१५] इत्य्-आदीनां त्रयाणां पद्यानां मध्ये, अन्त्येन विस्त्रंसितान् [भा।पु। २.७.१२] इत्य्-आदिकेन <strong>सार्ध-पद्येन</strong>, <strong>आद्यस्य</strong> स्वायम्भुवीयान्तर-जातस्य मत्स्यस्य, दैत्य-हनन-वेदानयनं चेष्टितम् उक्तम् । तत्-सार्धकं तत्र प्रमाणम्</strong> । **पूर्व-सार्धकेन तु—रूपं सः इत्य्-आदिकेन, चाक्षुषीयान्तर-जातस्य तस्य सत्यव्रते कृपालोस् तत्-पालनं <strong>चेष्टितम्</strong> उक्तम् । तत्-सार्धकं तत्र प्रमाणम् इत्य् अर्थः ॥३५॥</p>
<p><strong>उपलक्षणम् एवैतद् अन्य-मन्वन्तरस्य च</strong> ।</p>
<p>**विष्णु-धर्मोत्तराज् ज्ञेयाः प्रादुर्भावाश् चतुर्दश ॥३६॥<br>
बलदेवः- **न चैतत्-पद्य-त्रयात् मत्स्यस्य द्विर् एव व्यक्तिः । किन्तु सर्व-मन्वन्तरान्ते तद् व्यक्तिर् इति मन्तव्यं, तत्र यस्य तद्-उपलक्षणत्वाद् इत्य् आह—<strong>उपलक्षणम्</strong> इति । वाचनिकम् आह—<strong>विष्णुधर्मेति</strong> । तथा च मत्स्यस्य प्रतिकल्पं चतुर्दश-कृत्वो व्यक्तिर् इति ॥३६॥</p>
<p><strong>श्री-यज्ञः श्री-प्रथमे [भा।पु। १.३.१२]—</strong></p>
<blockquote>
</blockquote>
<p><strong>ततः सप्तम आकूत्यां रुचेर् यज्ञोऽभ्यजायत ।<br>
स यामाद्यैः सुर-गणैर् अपात् स्वायम्भुवान्तरम् ॥ इति ॥३७॥<br>
त्रयाणाम् एव लोकानां महार्ति-हरणाद् असौ ।<br>
मातामहेन मनुना हरिर् इत्य् अपि शब्दितः</strong><sup id="fnref:28"><a href="#fn:28" class="footnote-ref" role="doc-noteref">28</a></sup>** ॥३८॥**</p>
<blockquote>
<p>&ldquo;हरिर् इत्य् अपि शब्दितः&rdquo; इत्य् अत्र &ldquo;हरिर् इत्य् अभिशब्दितः&rdquo; इति पाठान्तरम्।</p>
</blockquote>
<p><strong>बलदेवः- तत</strong> इति** । रुचेः**—पितुः, आकूत्यां—मातरि, यज्ञोऽजायत** । **स—यज्ञः, यामाद्यैः—सुपुत्रैः, सुर-गणैः, स्वायम्भुवं मन्वन्तरम् अपात्—सदा स्वयम् इन्द्रोऽभूद् इत्य् अर्थः ॥ मनुना—स्वायम्भुवेन ॥३७-३८॥</p>
<p><strong>श्री-नर-नारायणौ ॥</strong></p>
<p id="gdcalert2" ><span style="color: red; font-weight: bold")+++)+++)+++ ग्द्२म्द्-ह्त्म्ल् अलेर्त्- एक़ुअतिओन्- उसे Mअथ्Jअx।LअTएX इफ़् योउर् पुब्लिस्हिन्ग् प्लत्फ़ोर्म् सुप्पोर्त्स् इत्। </span><br>(<a href="#">Bअच्क् तो तोप्</a>)(<a href="#gdcalert3">Nएxत् अलेर्त्</a>)<br><span style="color: red; font-weight: bold")+++)+++)+++ </span></p>
<p><strong>॥ तत्रैव [भा।पु। १.३.९]—<br>
तुर्ये धर्म-कला-सर्गे नर-नारायणाव् ऋषी ।<br>
भूत्वात्मोपशमोपेतम् अकरोद् दुश्चरं तपः ॥ इति ॥३९॥<br>
बलदेवः- तुर्ये</strong> इति । <strong>धर्मस्य कला</strong> भागः, तद्-भार्येत्य् अर्थः, अर्धो वा एष आत्मनो यत् पत्नी इति श्रवणात्, तस्याः <strong>सर्गे</strong>, स देवो नर-नारायणाव् ऋषी भूत्वेति । अन्यत् प्रकटार्थम् ॥३९॥</p>
<p>**शास्त्रेऽन्यौ हरि-कृष्णाख्याव् अनयोः सोदरौ स्मृतौ ।<br>
एभिर् एकोऽवतारः स्याच् चतुर्भिः सनकादिवत् ॥४०॥<br>
बलदेवः- **विषयान्तरम् आह—<strong>शास्त्रे</strong> इति—नारायणीये इति बोध्यम् । एतौ गृहिणौ बभूवतुर् इति तत्रैवोच्यते ॥४०॥</p>
<p><strong>श्री-कपिलः तत्रैव [भा।पु। १.३.१०]—</strong></p>
<blockquote>
</blockquote>
<p><strong>पञ्चमः कपिलो नाम सिद्धेशः काल-विप्लुतम् ।<br>
प्रोवाचासुरये साङ्ख्यं तत्त्व-ग्राम-विनिर्णयम् ॥ इति ॥४१॥<br>
बलदेवः- <strong>पञ्चम इति</strong> । तत्त्व-ग्रामस्य</strong> प्रकृत्य्-आदि-तत्त्व-वर्गस्य स-पुरुषस्य, विवेकेन <strong>निर्णयो</strong> यत्र तत्, <strong>साङ्ख्यम् आसुरये</strong> तन्-नाम्ने विप्राय <strong>प्रोवाच</strong> ॥४१॥</p>
<p><strong>देवहूत्यां कर्दमतः प्रादुर्भावम् असौ गतः ।<br>
प्रोक्तः कपिल-वर्णत्वात् कपिलाख्यो विरिञ्चिना ॥४२॥<br>
पाद्मे—<br>
कपिलो वासुदेवांशस्</strong><sup id="fnref:29"><a href="#fn:29" class="footnote-ref" role="doc-noteref">29</a></sup>** तत्त्वं साङ्ख्यं जगाद ह** <strong>।</strong></p>
<blockquote>
<p>&ldquo;वासुदेवांश&rdquo; इत्य् अत्र &ldquo;वासुदेवाख्य&rdquo; इति पाठान्तरम्।</p>
</blockquote>
<p>**ब्रह्मादिभ्यश् च देवेभ्यो भृग्वादिभ्यस् तथैव च ।<br>
तथैवासुरये सर्व-वेदार्थैर् उपबृंहितम् ॥४३॥<br>
बलदेवः- **ननु श्री-भागवतोक्तः कपिलः सेश्वरः, स कथं निरीश्वरं साङ्ख्यमकरोत्? इति सन्देहं छेत्तुम् आह—कपिल इति । वासुदेवः कार्दमिः कपिलः ॥</p>
<p>अन्यस् तु जीवोऽग्नि-वंशजः; यद् उक्तं वन-पर्वणि अग्नि वंश-वर्णने मार्कण्डेयेन-</p>
<blockquote>
<p>कपिलं परमर्षिं च यं प्राहुर् यतयः सदा ।
अग्निः स कपिलो नाम साङ्ख्य-योग-प्रवर्तकः ॥ [म।भा। ३.२२०.२२] इति ।</p>
</blockquote>
<p>तथा च नाममात्रेण न भ्रमितव्यम् इति ॥४३॥</p>
<p><strong>सर्व-वेद विरुद्धं च कपिलोऽन्यो जगाद ह ।<br>
साङ्ख्यम् आसुरयेऽन्यस्मै कुतर्क-परिबृहितम् ॥४४॥<br>
श्री-दत्तः श्री-द्वितीये [भा।पु। २.७.४]—<br>
अत्रेर् अपत्यम् अभिकाङ्क्षत आह तुष्टो<br>
दत्तो मयाहम् इति यद् भगवान् स दत्तः</strong> **।<br>
यत् पाद-पङ्कज-पराग-पवित्र-देहा **</p>
<p dir="rtl">
<strong>योगर्धिम् आपुर् उभयीं यदु-हैहयाद्याः ॥४५॥</strong></p>
<p><strong>बलदेवः- अत्रेर्</strong> इति** । मया अहम्** एव तुभ्यं <strong>दत्त</strong> इति <strong>यत् भगवान्</strong> आह—ततः <strong>स</strong> नाम्ना <strong>दत्तो</strong>ऽभवत्** । उभयीं** भोग-मोक्ष-रूपाम्** । हैहयः** कार्तवीर्यः ॥४५॥</p>
<p><strong>श्री-प्रथमे [भा।पु। १.३.१२]—<br>
षष्ठम् अत्रेर् अपत्यत्वं वृतः प्राप्तोऽनसूयया ।<br>
आन्वीक्षिकीम् अलर्काय प्रह्लादादिभ्य ऊचिवान् ॥४६॥ इति ।<br>
बलदेवः- षष्ठम्</strong> इति । <strong>अनसूयया</strong> अत्रि-पत्न्या <strong>वृतः</strong> सन्, <strong>अत्रेर् अपत्यत्वं</strong> <strong>प्राप्तः</strong> । चरितम् आह—<strong>आन्वीक्षिकीम्</strong> आत्म-विद्याम् ॥४६॥</p>
<p><strong>श्री-ब्रह्माण्डे तु कथितम् अत्रि</strong><sup id="fnref:30"><a href="#fn:30" class="footnote-ref" role="doc-noteref">30</a></sup><strong>-पत्न्यानसूयया ।</strong></p>
<blockquote>
<p><em>अत्रेः</em> इन् सोमे वेर्सिओन्स्।</p>
</blockquote>
<p>**प्रार्थितो भगवान् अत्रेर् अपत्यत्वम् उपेयिवान् ॥४७॥<br>
बलदेवः- **प्रथम-स्कन्ध-वचनार्थ पुष्णाति—<strong>श्री-ब्रह्माण्डे त्व्</strong> इति ॥४७॥</p>
<p><strong>तथा हि—<br>
वरं दत्त्वानसूयायै विष्णुः सर्व-जगन्मयः ।<br>
अत्रेः पुत्रोऽभवत् तस्यां स्वेच्छा-मानुष-विग्रहः ।<br>
दत्तात्रेय इति ख्यातो यति-वेष-विभूषितः ॥४८॥<br>
बलदेवः- स्वेच्छ</strong> या <strong>मानुषा</strong>कारी <strong>विग्रहो</strong> यस्य सः, अभेदेऽपि भेद-व्यपदेशो विशेषाद् बोध्यः । अत्रिणा तत्-सदृश-पुत्रोत्पत्ति-मात्रं प्रकटं प्रार्थितम् इति चतुर्थाद्य्-अभिप्रायः । प्रथम-वाक्ये तु अनसूयया साक्षात् पुत्रत्वं प्रार्थितम् इति लब्धं, तत्-पोषकं तु ब्रह्माण्ड-वाक्यम् ॥४८॥</p>
<p><strong>श्री-हयशीर्षा श्री-द्वितीये [भा।पु। २.७.११]—</strong></p>
<blockquote>
<p>**<br>
सत्रे ममास भगवान् हयशीरषाथो<br>
साक्षात् स यज्ञ-पुरुषस् तपनीय-वर्णः ।<br>
छन्दोमयो मखमयोऽखिल-देवतात्मा<br>
वाचो बभूवुर् उशतीः श्वसतोऽस्य नस्तः ॥ इति ॥४९॥<br>
बलदेवः- सत्रे** इति । <strong>मम</strong> ब्रह्मणः । <strong>श्वसतः</strong> <strong>अस्य</strong> हयशीर्ष्णः, <strong>नस्तः</strong> नासिकातः, <strong>वाचः</strong> वेद-लक्षणाः <strong>बभूवुः</strong> जाताः । <strong>उशतीः</strong> उशत्यः कमनीया इत्य् अर्थः ॥४९॥</p>
</blockquote>
<p><strong>प्रादुर्भूयैष यज्ञाग्नेर् दानवौ मधु-कैटभौ ।<br>
हत्वा प्रत्यानयद् वेदान् पुनर् वागीश्वरी-पतिः ॥५०॥<br>
श्री-हंसः श्री-द्वितीये [भा।पु। २.७.१९]—<br>
तुभ्यं च नारद भृशं भगवान् विवृद्ध-<br>
भावेन साधु परितुष्ट उवाच योगम्</strong> ।</p>
<p><strong>ज्ञानं च भागवतम् आत्म-सतत्त्व-दीपं<br>
यद् वासुदेव-शरणा विदुर् अञ्जसैव ॥ इति ॥५१॥<br>
बलदेवः- तुभ्यं चेति</strong> । चात् सनकादिभ्यः । हे नारद! विवृद्धेन, भावेन—प्रेम्णा, योगं—भक्ति-लक्षणम्, उवाच । ज्ञानं च कीदृशं? भागवतं—भगवद्-विषयकम्; आत्मनः—जीवस्य, यत्, सतत्त्वं—स्वरूप, तस्य दीपं, तद् विषयकं च । यत् वासुदेव-शरणाः, अञ्जसैव—आयासं विनैव, विदुः, अन्ये तु कष्टेनापि सम्यक् न बुद्ध्यन्ते इति भावः ॥५१॥</p>
<p>**शक्तोऽखिल-विवेकेऽहं क्षीर-नीर-विभागवत् ।<br>
इति व्यञ्जन्नयं राज-हंसो व्यक्तिं जलाद्-गतः ॥५२॥<br>
श्री-ध्रुव-प्रियः तत्रैव [भा।पु। २.७.८]—<br>
विद्धः सपत्न्य्-उदित-पत्रिभिर् अन्ति राज्ञो<br>
बालोऽपि सन्न् उपगतस् तपसे वनानि **।</p>
<p><strong>तस्मा अदाद् ध्रुव-गतिं गृणते प्रसन्नो<br>
दिव्याः स्तुवन्ति मुनयो यद् उपर्य्-अधस्तात् ॥ इति ॥५३॥<br>
बलदेवः- विद्ध</strong> इति । <strong>बालोऽपि</strong> ध्रुवः । <strong>राज्ञः</strong> उत्तानपादस्य पितुः, <strong>अन्ति</strong> समीपे, मातुः <strong>सपत्न्याः</strong> सुरुच्याः <strong>उदित-पत्रिभिः</strong> वाग्-बाणैः <strong>विद्धः</strong> सन्, क्षात्रत्वात् असहिष्णुः <strong>तपसे</strong> तपः कर्तुं, <strong>वनान्य्</strong> <strong>उपगतः</strong> <strong>गृणते</strong> स्तवते, <strong>तस्मै</strong> भगवान् <strong>प्रसन्नः</strong> सन् <strong>ध्रुव-गतिम् अदात्</strong> । <strong>यत्</strong> यां गतिम् उपरि-स्थिता भृग्व्-आदयो <strong>दिव्याः</strong> <strong>स्तुवन्ति</strong>, <strong>अधः</strong>-स्थितास् तु सप्त-र्षयः ॥५३॥</p>
<p><strong>स्वायम्भुवेऽवतारोक्तेर् नाम्नश् चाकथनाद् इह</strong> ।</p>
<p>**यज्ञादीनां च तत्रोक्त्या पारिशेष्य-प्रमाणतः ॥<br>
प्रसिद्ध्या पृश्नि-गर्भेति तद्-आख्यास्य निगद्यते **।</p>
<p>**हन्तायम् अद्रिर् इत्य् आदौ पद्ये गोवर्धनाद्रिवत् ॥५४॥<br>
बलदेवः- **नन्व् एष किम् अकस्मात् वैकुण्ठाद् आगत्य ध्रुवाय वरं दत्त्वा तम् अगात् । किं वा, मातापितृभ्याम् अस्याभिव्यक्तिर् अस्ति? इति सन्देहो न निवर्तते, वाक्यात् विशेषालाभात्, इत्य् अत्राह—<strong>स्वायम्भुवे</strong> इति । एतद् उक्तं भवति—स्वायम्भुवीये यज्ञादयः स-चरित्रा उक्ताः, तत्रैव <strong>पृश्निगर्भो</strong> ऽचरित्र उक्तः, ध्रुव-प्रियोऽपि तत्रैवाभाणि, न च तन् नाम, ध्रुवाय वरप्रदानं चरितं तु उक्तं, न चायं ध्रुव-वरदानकृत् यज्ञादिष्वन्तर्भाव्यः, स्वायम्भुवान्तरपालनस्य तच् चरितस्योक्तत्वात्, तस्मात् पृश्निगर्भोऽयं तद् दान चरितकृद् इति सिद्धम् । सामान्यस्य विशेषपरत्वे दृष्टान्तः, हन्तायम् इति [भा।पु। १०.२१.१८] । तत्र प्रकरणात्, इह तु पारिशेष्याद् इति बोध्यम् ॥५४॥</p>
<p><strong>तथा श्री-दशमे [भा।पु। १०.३.३२,४१]—</strong></p>
<blockquote>
</blockquote>
<p><strong>त्वम् एव पूर्व-सर्गेऽभूः पृश्निः स्वायम्भुवे सति ।<br>
तदायं सुतपा नाम प्रजापतिर् अकल्मषः ॥<br>
अहं सुतो वाम् अभवं पृश्निगर्भ इति स्मृतः ॥ इति ॥५५॥<br>
बलदेवः- त्वम् एवेति</strong> कृष्ण-वाक्यम् । हे <strong>सति</strong>! देवकि! मातः! । <strong>अयं</strong> वसुदेवः ॥५५॥</p>
<p><strong>अस्यात्र चरितानुक्त्या नामानुक्त्या च तत्र वै ।<br>
परस्परम् अपेक्षित्वाद् युक्ता चैकत्र सङ्गतिः ॥५६॥<br>
बलदेवः- अस्यात्रेति</strong> । <strong>अस्य</strong> पृश्निगर्भस्य । <strong>अत्र</strong> श्री-दशमे । <strong>तत्र</strong> श्री-द्वितीये ॥५६॥</p>
<p><strong>अत्रागमन-मात्रेण यदि स्याद् अवतारता</strong> ।</p>
<p>**अन्यत्रापि प्रसज्येत यथेष्टं तत्-प्रकल्पना ॥५७॥<br>
बलदेवः- **ननु पृश्निगर्भो ध्रुवम् आगत्य वरं तस्मै प्रादाद् इति पृथग् अयम् अवतारोऽस्तु? मैवं, तथा सति दाशरथिः कृष्णश् च बहून् प्रति गत इति तत्र तत्रापि पृथग् <strong>अवतारता</strong> वक्तव्या <strong>स्याद्</strong> इति ॥५७॥</p>
<p><strong>श्री-ऋषभः ॥</strong></p>
<p id="gdcalert3" ><span style="color: red; font-weight: bold")+++)+++)+++ ग्द्२म्द्-ह्त्म्ल् अलेर्त्- एक़ुअतिओन्- उसे Mअथ्Jअx।LअTएX इफ़् योउर् पुब्लिस्हिन्ग् प्लत्फ़ोर्म् सुप्पोर्त्स् इत्। </span><br>(<a href="#">Bअच्क् तो तोप्</a>)(<a href="#gdcalert4">Nएxत् अलेर्त्</a>)<br><span style="color: red; font-weight: bold")+++)+++)+++ </span></p>
<p>**॥ श्री-प्रथमे [भा।पु। १.३.१२]—<br>
अष्टमे मेरु-देव्यां तु नाभेर् जात उरुक्रमः ।<br>
दर्शयन् वर्त्म धीराणां सर्वाश्रम-नमस्कृतम् ॥ इति ॥५८॥<br>
बलदेवः- **ऋषभावतारम् आह—<strong>अष्टमे</strong> इति । **उरुक्रमः_ <em>**हरिः । **नाभेः</em> <em>**अग्नीध्र-पुत्रात् <strong>मेरु-देव्यां जातो</strong>ऽभूत् । चरितम् आह—<strong>सर्वाश्रम-नमस्कृतं</strong> **धीराणां वर्त्म</em> _**पारमहंस्याश्रमं दर्शयान्न् इति ॥५८॥</p>
<p>**शुक्लः परमहंसानां धर्मं ज्ञापयितुं प्रभुः **।</p>
<p>**व्यक्तो गुणैर् वरिष्ठत्वाद् विख्यात ऋषभाख्यया ॥५९॥<br>
बलदेवः- **अस्य नाम व्यञ्जयन्न् आह—<strong>शुक्ल</strong> इति ॥५९॥</p>
<p><strong>श्री-पृथुः ॥</strong></p>
<p id="gdcalert4" ><span style="color: red; font-weight: bold")+++)+++)+++ ग्द्२म्द्-ह्त्म्ल् अलेर्त्- एक़ुअतिओन्- उसे Mअथ्Jअx।LअTएX इफ़् योउर् पुब्लिस्हिन्ग् प्लत्फ़ोर्म् सुप्पोर्त्स् इत्। </span><br>(<a href="#">Bअच्क् तो तोप्</a>)(<a href="#gdcalert5">Nएxत् अलेर्त्</a>)<br><span style="color: red; font-weight: bold")+++)+++)+++ </span></p>
<p><strong>॥ तत्रैव [भा।पु। १.३.१४]—</strong></p>
<blockquote>
<p>**<br>
ऋषिभिर् याचितो भेजे नवमं पार्थिवं वपुः ।<br>
दुग्धेमां ह्य् ओषधीर् विप्रास् तेनायं स उशत्तमः ॥ इति ॥६०॥<br>
बलदेवः- ऋषिभिर्** इति । <strong>स</strong> हरिः <strong>ऋषिभिर् याचितः</strong> सन् **पार्थिवं वपुः_ <em>**राज-देहं <strong>भेजे</strong> । चरितम् आह—**इमां</em> <em>**पृथिवीम् **ओषधीः</em> <em>**निखिलानि वसूनि <strong>अदुग्ध,</strong> अड्-अभाव आर्षः । हे <strong>विप्राः</strong>!</em> <em>शौनकादयः! **तेन</em> <em>**पृथिवी-दोहनेन कर्मणा **सः</em> <em>**पृथुर् अवतारः, **उशत्तमः</em> _**अतिरम्यः ॥६०॥</p>
</blockquote>
<p><strong>मथ्यमानान् मुनि-गणैर् असव्याद् वेणबाहुतः ।<br>
प्रादुर्भूतो महाराजः शुद्ध-स्वर्ण-रुचिः पृथुः ॥६१॥</strong></p>
<blockquote>
</blockquote>
<p>**बलदेवः- **नामास्य व्यनक्ति&ndash;<strong>मथ्यमानाद्</strong> इति । **असव्यात्_ _**दक्षिणात् । चतुर्थे [भा।पु। ४.१५-२३] ख्यातम् अस्य चरितम् ॥६१॥</p>
<p><strong>आद्ये व्यक्ताः कुमाराद्याः पृथ्व्-अन्ताश् च त्रयोदश</strong> ।</p>
<p><strong>कोल-मत्स्यौ पुनर् व्यक्तिं चाक्षुषीये तु जग्मतुः ॥६२॥<br>
बलदेवः- कोल-मत्स्याव्</strong> इति_ _आपाततः । प्रति मन्वन्तरं मत्स्यस्य व्यक्तेः ॥६२॥</p>
<p><strong>अथ श्री-नृसिंह ॥</strong></p>
<p id="gdcalert5" ><span style="color: red; font-weight: bold")+++)+++)+++ ग्द्२म्द्-ह्त्म्ल् अलेर्त्- एक़ुअतिओन्- उसे Mअथ्Jअx।LअTएX इफ़् योउर् पुब्लिस्हिन्ग् प्लत्फ़ोर्म् सुप्पोर्त्स् इत्। </span><br>(<a href="#">Bअच्क् तो तोप्</a>)(<a href="#gdcalert6">Nएxत् अलेर्त्</a>)<br><span style="color: red; font-weight: bold")+++)+++)+++ </span></p>
<p><strong>॥ तत्रैव [भा।पु। १.३.१८]—<br>
चतुर्दशं नारसिंहं बिभ्रद् दैत्येन्द्रम् ऊर्जितम् ।<br>
ददार करजैर् ऊराव् एरकां कट-कृद् यथा ॥ इति ॥६३॥<br>
बलदेवः- चतुर्दशम्</strong> इति । **दैत्येन्द्रं_ <em>**हिरण्यकशिपुम्, <strong>ऊरौ</strong> निपात्य <strong>ददार</strong> । **एरकां</em> _**निग्रन्थि-तृण-विशेषं, <strong>यथा कटकृद्</strong> दारयति ॥६३॥</p>
<p><strong>अस्य लक्ष्मी-नृसिंहाद्या विलासा बहवः स्मृताः ।<br>
तत्र पद्म-पुराणादौ नाना-वर्ण-विचेष्टिताः ॥६४॥<br>
षष्ठेऽन्तरेऽब्धि-मथनान् नृहरेः पूर्व-भाविता</strong> ।</p>
<p>**अतः प्राग् एष कूर्मादेर् व्यक्तिं षष्ठेऽन्तरे गतः ॥६५॥<br>
बलदेवः- अस्येति_ । _**नृसिंहस्य कथास् तु <strong>पाद्मादौ</strong> द्रष्टव्याः ।</p>
<blockquote>
<p>नानाकारा नृसिंहास् ते नाना-चेष्टा समन्विताः ।
जन-लोके च वैकुण्ठे नित्य-धाम्नि चकासति ॥</p>
</blockquote>
<p>इति तत्रत्यं वाक्यम् एतत् ॥ व्यक्ति-समयं तस्याह—<strong>षष्ठेऽन्तरे</strong> इति । <strong>अब्धि-मथनात् पूर्वं</strong> नृसिंहो जातः । स्फुटम् अन्यत् ॥६४-६५॥</p>
<p><strong>श्री-कूर्मः तत्रैव [भा।पु। १.३.१६]—</strong></p>
<blockquote>
<p>**<br>
सुरासुराणाम् उदधिं मथ्नतां मन्दराचलम् ।<br>
दध्रे कमठ-रूपेण पृष्ठ एकादशे विभुः ॥ इति ॥६६॥<br>
बलदेवः- सुरासुराणाम्** इति । <strong>कमठः</strong> कूर्मः, तद्-रूपेण पृष्ठे <strong>मन्दराचलं</strong> <strong>दध्रे विभुः</strong> अजितः ॥६६॥</p>
</blockquote>
<p><strong>पाद्मे प्रोक्तं दधे क्षोणीम्</strong><sup id="fnref:31"><a href="#fn:31" class="footnote-ref" role="doc-noteref">31</a></sup>** अयम् एवार्थितः सुरैः** ।</p>
<blockquote>
<p><em><span style="text-decoration:underline;">क्षौनीम्</span></em> इस् अनोथेर् वेर्सिओन् [इन् थे चोम्मेन्तर्य् अस् wएल्ल्]</p>
</blockquote>
<p><strong>शास्त्रान्तरे तु भूधारी कल्पादौ प्रकटोऽभवत् ॥६७॥<br>
बलदेवः- पाद्मे</strong> इति । <strong>अयं</strong> पृष्ठ-धृत-मन्दरः <strong>सुरैर् अर्थितो</strong>ऽधस्तात् <strong>क्षोणीं दधे</strong> इति पाद्म-मतम् । <strong>शास्त्रान्तरे</strong> विष्णु-धर्मोत्तरादौ तु <strong>कल्पादौ</strong> यो <strong>भूधारी</strong> कूर्मः, स एव मन्दरं धर्तुं <strong>प्रकटोऽभूत्</strong> । एष पक्षः सुलग्नत्वात् उत्तरत्वाच् च सिद्धान्तो बोध्यः ॥६७॥</p>
<p><strong>श्री-धन्वन्तरि-मोहिन्यौ तत्रैव [भा।पु। १.३.१७]—<br>
धान्वन्तरं द्वादशमं त्रयोदशमम् एव च ।<br>
अपाययत् सुरान् अन्यान् मोहिन्या मोहयन् स्त्रिया ॥ इति ॥६८॥<br>
बलदेवः- धान्वन्तरम्</strong> इति । <strong>द्वादशमं धान्वन्तर</strong>-रूपं, <strong>त्रयोदशमं</strong> च हरे रूपम् अभूत् । चरितम् आह—<strong>अपाययद्</strong> इति । सुधाम् इति शेषः । <strong>मोहिन्या स्त्रिया</strong> तद्-वपुषा । <strong>अन्यान्</strong> असुरान् <strong>मोहयन्न्</strong> इति । धन्वन्तरि-वपुषा सुधाम् आनीय मोहिनी-वपुषा असुरान् मोहयन् तां सुरान् अपाययद् इत्य् अर्थः ॥६८॥</p>
<p>**तत्र श्री-धन्वन्तरिः—<br>
षष्ठे च सप्तमे चायं द्विर् आविर्भावम् आगतः ॥६९॥<br>
षष्ठेऽन्तरेऽब्धि-मथनाद् धृतामृत-कमण्डलुः ।<br>
उद्गतो द्विभुजः श्याम आयुर्वेद-प्रवर्तकः ।<br>
सप्तमे च तथा-रूपः काशीराज-सुतोऽभवत् ॥७०॥<br>
बलदेवः- **तयोर् अवतारयोर् विशेष-धर्मान् अभिधातुं तौ विविच्य दर्शयति—<strong>तत्र</strong> श्री-<strong>धन्वन्तरिर्</strong> इत्य्-आदिना ॥ <strong>षष्ठे</strong> चाक्षुषीये । <strong>सप्तमे</strong> वैवस्वतीये ॥ तथा रूपः—द्वि-भुजादि लक्षणः ॥६९-७०</p>
<p><strong>श्री-मोहिनी—<br>
दैत्यानां मोहनायासौ प्रमोदाय च धूर्जटेः ।<br>
अजितो मोहिनी-मूर्त्या द्विर् आविर्भावम् आगतः ॥७१॥<br>
इति षष्ठेऽत्र चत्वारो नृसिंहाद्याः प्रकीर्तिताः ॥७२॥<br>
बलदेवः- दैत्यानाम्</strong> इति । <strong>धूर्जटेः</strong> शिवस्य । <strong>अजितः</strong> भगवान् । कूर्मादयस् त्रयोऽजितस्यावताराः ॥ <strong>चत्वार</strong> इति नृसिंह-कूर्म-धन्वन्तरि-मोहिन्यः चाक्षुषीये बभूवुर् इत्य् अर्थः ॥७१-७२॥</p>
<p><strong>श्री-वामनः तत्रैव [भा।पु। १.३.१९]—<br>
पञ्चदशं वामनकं कृत्वागाद् अध्वरं बलेः ।<br>
पद-त्रयं याचमानः प्रत्यादित्सुस् त्रिविष्टपम्</strong><sup id="fnref:32"><a href="#fn:32" class="footnote-ref" role="doc-noteref">32</a></sup>** ॥ इति ॥७३॥**</p>
<blockquote>
<p><em>त्रिपिष्टपं</em> इस् अनोथेर् वेर्सिओन् [इन् थे चोम्मेन्तर्य् अस् wएल्ल्]।</p>
</blockquote>
<p><strong>बलदेवः- पञ्चदशम्</strong> इति । <strong>वामनकं</strong> ह्रस्व-रूपं <strong>कृत्वा</strong> प्रकटय्य, <strong>बलेः अध्वरं</strong> यज्ञम् <strong>अगात्</strong> । <strong>पद-त्रयं</strong> याचमानः सन् <strong>त्रिविष्टपं</strong> स्वर्गं, <strong>तस्मात्</strong> <strong>प्रत्यादित्सुः</strong> आच्छिद्य शक्राय दातुम् इच्छुः इति छलित्वं व्यज्यते ॥७३॥</p>
<p><strong>वामनस् त्रिर् अभिव्यक्तिं कल्पेऽस्मिन् प्रतिपेदिवान् ।<br>
तत्रादौ दानवेन्द्रस्य वास्कलेर् अध्वरं ययौ ॥<br>
ततो वैवस्वतीयेऽस्मिन् धुन्धोर् मखम् असौ गतः ।<br>
अदितौ कश्यपाज् जातः</strong><sup id="fnref:33"><a href="#fn:33" class="footnote-ref" role="doc-noteref">33</a></sup>** सप्तमेऽस्य चतर्-युगे ॥**</p>
<blockquote>
<p>&ldquo;कश्यपाज् जातः&rdquo; इत्य् अत्र &ldquo;कश्यपाद् व्यक्तिः&rdquo; इति पाठान्तरम्।</p>
</blockquote>
<p>**प्रतिग्रह-कृते जातास् त्रय एव त्रिविक्रमाः ॥७४॥<br>
बलदेवः- **वामनस्य विशेष-धर्मान् वक्तुं&ndash;<strong>वामनस् त्रिर्</strong> इत्य्-आदि । <strong>अस्मिन्</strong> ब्राह्मे कल्पे । <strong>तत्र</strong> ब्राह्म-कल्पे, <strong>आदौ</strong> स्वायम्भुवीयान्तरे ॥ <strong>अस्मिन्</strong> वैवस्वतीये वर्तमानेऽन्तरे, <strong>धुन्धोः</strong> तन्-नाम्नोऽसुरस्य । यद् उक्तं वामने—</p>
<blockquote>
<p>धुन्धोर् यज्ञे वरारोहे भगवान् मधुसूदनः ।
देहं वामनकं कृत्वा गत्वायाचत् त्रिविष्टपम् ॥ इति ।</p>
</blockquote>
<p>अस्य <strong>वैवस्वतीयस्य</strong> सप्तमे चतुर्-युगे कश्यपात् अदित्यां जातः ॥ त्रयोऽपि वामनाः प्रतिग्र्हिणी ऽभूवन्न् इत्य् आह—<strong>प्रतिग्रहेति</strong> ॥७४॥</p>
<p><strong>श्री-भार्गवः तत्रैव [भा।पु। १.३.२०]—<br>
अवतारे षोडशमे पश्यन् ब्रह्म-द्रुहो नृपान् ।<br>
त्रिः-सप्त-कृत्वः कुपितो निःक्षत्राम् अकरोन् महीम् ॥ इति ॥७५॥<br>
बलदेवः- अवतारे</strong> इति । <strong>नृपान्</strong> <strong>ब्रह्म-द्रुहः</strong> विप्र-द्विषः <strong>पश्यन्</strong> <strong>कुपितो</strong> भगवान् परशुरामः सन् <strong>त्रिः</strong> त्रिगुणं यथा स्यात् तथा <strong>सप्त-कृत्वः</strong> सप्त-वारान्, एकविंशति-वारान् इत्य् अर्थः, <strong>महीं निःक्षत्राम् अकरोत्</strong> ॥७५॥</p>
<p><strong>रेणुका-जमदग्निभ्यां गौरो व्यक्तिम् असौ गतः</strong> ।</p>
<p>**प्राहुः सप्तदशे केचिद् द्वाविंशेऽन्ये चतुर्युगे ॥७६॥<br>
बलदेवः- **अस्य मातापितरौ जन्म-कालं चाह—<strong>रेणुकेति</strong> । <strong>प्राहुर्</strong> इति—वैवस्वतीयस्येति शेषः ॥७६॥</p>
<p><strong>श्री-राघेवन्द्रः तत्रैव [भा।पु। १.३.२२]—</strong></p>
<blockquote>
</blockquote>
<p><strong>नर-देवत्वम् आपन्नः सुर-कार्य-चिकीर्षया ।<br>
समुद्र-निग्रहादीनि चक्रे वीर्याण्य् अतः परम् ॥ इति ॥७७॥<br>
बलदेवः- नरेति</strong> । <strong>नरदेवत्वं</strong> राजेन्द्रत्वं, श्री-राम-वपुषा प्राप्तः सन् । <strong>अतः परम्</strong> अष्टादशे अवतारे ॥७७॥</p>
<p>**कौशल्यायां दशरथान् नव-दूर्वा-दल-द्युतिः ।<br>
त्रेतायाम् आविरभवच् चतुर्विंशे चतुर्युगे ।<br>
बलदेवः- **अस्य मातापितरौ जन्म-कालं पार्षदाश् चाह—<strong>कौशल्यायाम्</strong> इति । <strong>चतुर्विंशे चतुर्युगे</strong> इति वैवस्वतीयस्येति बोध्यम् ॥</p>
<p><strong>भरतेन सुमित्राया नन्दनाभ्यां च संयुतः ॥७८॥<br>
अस्य शास्त्रे त्रयो व्यूहा लक्ष्मणाद्या अमी स्मृताः ।<br>
भरतोऽत्र घनश्यामः सौमित्री कनकप्रभौ ॥७९॥<br>
बलदेवः- शास्त्रे</strong> इति । स्कान्दे श्री-राम-गीतायाम् इत्य् अर्थः । तत्र श्री-रामस्य वासुदेवत्वेन निर्णीतत्वात्, लक्ष्मणाद्यास् त्रयः सङ्कर्षण-प्रद्युम्नानिरुद्धाः क्रमाद् बोध्याः ॥७९॥</p>
<p><strong>पाद्मे भरत-शत्रुघ्नौ शङ्ख-चक्रतयोदितौ ।<br>
श्री-लक्ष्मणस् तु तत्रैव शेष इत्य् अभिशब्दितः ॥८०॥<br>
बलदेवः- पाद्मे</strong> इति । <strong>पाद्मे</strong> रामो नारायण उक्तः, <strong>भरतादयस्</strong> तु <strong>शङ्खादय</strong> इत्य् अर्थः ॥८०॥</p>
<p><strong>श्री-व्यासः ॥</strong></p>
<p id="gdcalert6" ><span style="color: red; font-weight: bold")+++)+++)+++ ग्द्२म्द्-ह्त्म्ल् अलेर्त्- एक़ुअतिओन्- उसे Mअथ्Jअx।LअTएX इफ़् योउर् पुब्लिस्हिन्ग् प्लत्फ़ोर्म् सुप्पोर्त्स् इत्। </span><br>(<a href="#">Bअच्क् तो तोप्</a>)(<a href="#gdcalert7">Nएxत् अलेर्त्</a>)<br><span style="color: red; font-weight: bold")+++)+++)+++ </span></p>
<p><strong>॥ तत्रैव [भा।पु। १.३.२१]—</strong></p>
<blockquote>
<p>**<br>
ततः सप्तदशे जातः सत्यवत्यां पराशरात् ।<br>
चक्रे वेद-तरोः शाखा दृष्ट्वा पुंसोऽल्प-मेधसः ॥ इति ॥८१॥<br>
बलदेवः- तत** इति । पराशरात् सत्यवत्यां जातः स देवो वेद-तरोः शाखाश्चक्रे । पुंसः—द्विजान्, अल्प-मेधसः—मन्द-प्रज्ञान्, दृष्ट्वा ॥८१॥
<strong>द्वैपायनोऽस्मि व्यासानाम् इति शौरिर् यद् ऊचिवान्</strong> ।</p>
</blockquote>
<p>**अतो विष्णु-पुराणादौ विशेषेणैव वर्णितः ॥८२॥<br>
बलदेवः- **स्व-मतं तत्-स्वरूपम् आह—<strong>द्वैपायनोऽस्मीति</strong> । <strong>शौरिः</strong> कृष्णः <strong>ऊचिवान्</strong> एकादशे [भा।पु। ११.१६.२९] । <strong>विशेषेण</strong> साक्षाद्-ईश्वरत्वेन ॥८२॥</p>
<p><strong>यथा [वि।पु। ३.४.५; म।भा। १२.३४६.११]—<br>
कृष्ण-द्वैपायनं व्यासं विद्धि नारायणं स्वयम् ।<br>
को ह्य् अन्यः पुण्डरीकाक्षान् महाभारत-कृद् भवेत् ॥ इति ॥८३॥<br>
श्रूयतेऽपान्तरतमा द्वैपायन्यम् अगाद् इति ।<br>
किं सायुज्यं गतः सोऽत्र विष्ण्व्-अंशः सोऽपि वा भवेत्</strong> ।</p>
<p><strong>तस्माद् आवेश एवायम् इति केचिद् वदन्ति च ॥८४॥<br>
बलदेवः- श्रूयते</strong> नारायणीये । अपगतम् <strong>आन्तरतमो</strong> यस्य स कश्चित् तपस्वी विप्रः । <strong>अत्र</strong> साक्षाद् ईश्वरे द्वैपायने । सोऽपि अपान्तरतमाः । <strong>तस्माद्</strong> इति सनकादिवत् <strong>आवेशो</strong>ऽयम् इति केचिद् आहुः ॥८४॥</p>
<p><strong>अथ श्री-राम-कृष्णौ श्री-प्रथमे [भा।पु। १.३.२२]—<br>
एकोनविंशे विंशतिमे वृष्णिषु प्राप्य जन्मनी ।<br>
राम-कृष्णाव् इति भुवो भगवान् अहरद् भरम् ॥ इति ॥८५॥<br>
बलदेवः- एकोनेति</strong> । <strong>भगवान्</strong> इति । स्वयं भगवत एव गोकुलादि-धाम्नोऽयम् अवतारः, न तु प्रद्युम्नस्येत्य् अर्थः । एतेन बलदेवस्यापि प्रद्युम्नावतारत्वं निरस्तं, श्री-कृष्ण-व्यूहस्य तद्-अंशत्वासम्भवाद् इति व्यक्तीभावि ॥८५॥</p>
<p>**तत्र श्री-रामः—<br>
एष मातृ-द्वये व्यक्तो जनकाद् वसुदेवतः ।<br>
यो नव्य-घन-साराभो घन-श्यामाम्बरः सदा ॥८६॥<br>
बलदेवः- **अथ विविच्य तौ दर्शयति—<strong>तत्र श्री-राम</strong> इत्य्-आदिना ॥ <strong>मातृ-द्वये</strong> इति—आदौ देवक्या गर्भे अभूत्, ततो रोहिणी-गर्भे योगमायया नीत इति द्वैमातुरो राम इत्य् अर्थः । <strong>घन-सारः</strong> कर्पूरः, तद्-<strong>आभः</strong> ॥८६॥</p>
<p>**सङ्कर्षणो द्वितीयो यो व्यूहो रामः स एव हि **।</p>
<p>**पृथ्वी-धरेण शेषेण सम्भूय व्यक्तिम् ईयिवान् ॥८७॥<br>
बलदेवः- **ननु <strong>सङ्कर्षणः</strong> शेषः कथ्यते? तत्राह—<strong>पृथ्वी-धरेणेति</strong> । भूधारी शेषस् तं प्रविष्टः, अतस् तथोच्यते इत्य् अर्थः ॥८७॥</p>
<p>**शेषो द्विधा महीधारी शय्या-रूपश् च शार्ङ्गिणः **।</p>
<p>**तत्र सङ्कर्षणावेशाद् भूभृत् सङ्कर्षणो मतः ।<br>
शय्या-रूपस् तथा तस्य सख्य-दास्याभिमानवान् ॥८८॥<br>
बलदेवः- **शेषो द्विधेत्य् आह—<strong>शेषो द्विधेति</strong> । आद्यो जीव-कोटिः, अन्त्यस् त्व् ईश्वर-कोटिर् इत्य् अर्थः ॥८८॥</p>
<p><strong>श्री-कृष्णः—<br>
एष मातरि देवक्यां पितुर् आनक-दुन्दुभेः ।<br>
प्रादुर्भूतो घनश्यामो द्विभुजोऽपि चतुर्भुजः ॥८९॥<br>
बलदेवः- एष इति</strong> स्फुटम् । यद्यप्य् अयं यशोदायां च जातः, तथैव प्रमाण-सद्-भावात्, तथापि रहस्यत्वात् शास्त्र-कृता न स्फुटीकृत इत्य् उपरि निवेदयिष्यामः ॥८९॥</p>
<p><strong>श्री-बुद्धः तत्रैव [भा।पु। १.३.२४]—</strong></p>
<blockquote>
</blockquote>
<p><strong>ततः कलौ सम्प्रवृत्ते सम्मोहाय सुर-द्विषाम् ।<br>
बुद्धो नाम्नाजिनसुतः कीकटेषु भविष्यति ॥९०॥ इति ।<br>
बलदेवः- तत इति</strong> । <strong>अजिनस्य सुतः</strong> <strong>नाम्ना बुद्धः । कीकटेषु</strong> धर्मारण्याख्येषु गया-प्रदेशेषु ॥९०॥</p>
<p><strong>असौ व्यक्तः कलेर् अब्द-सहस्र-द्वितये गते</strong> ।</p>
<p><strong>मूर्तिः पाटल-वर्णास्य द्विभुजा चिकुरोज्झिता</strong><sup id="fnref:34"><a href="#fn:34" class="footnote-ref" role="doc-noteref">34</a></sup>** ॥९१॥**</p>
<blockquote>
<p>&ldquo;चिकुरोग्झिता&rdquo; इत्य् अत्र &ldquo;शिखरोज्झिता&rdquo; इति पाठान्तरम् ।</p>
</blockquote>
<p>**यदा सूतः कथाम् आह तदा बुद्धस्य भाविता ।<br>
अधुना वृत्त एवायं धर्मारण्ये यद् उद्गतः ॥९२॥<br>
बलदेवः- **बुद्धस्याविर्भाव-कालं रूपं चाह—<strong>असाव्</strong> इति । विस्पष्टार्थम् ॥ <strong>धर्मारण्ये</strong> ग्रामे ॥९२॥</p>
<p>**श्री-कल्की तत्रैव [भा।पु। १.३.२५]—<br>
अथासौ युग-सन्ध्यायां दस्यु-प्रायेषु राजसु ।<br>
जनिता विष्णु-यशसो नाम्ना कल्किर् जगत्-पतिः ॥ इति ॥९३॥<br>
बलदेवः- **अथेति । <strong>असौ</strong> देवो हरिः, <strong>विष्णु-यशसः</strong> तन्-नाम्नो विप्रात् <strong>जनिता</strong> भविष्यति ॥९३॥</p>
<p>**पूर्वं मनुर् दशरथो वसुदेवोऽप्य् असाव् अभूत् ।<br>
भावी विष्णुयशाश् चायम् इति पाद्मे प्रकीर्तितम् ॥९४॥<br>
बलदेवः- **कोऽयं विष्णुयशाः? इत्य् आकाङ्क्षायाम् आह—<strong>पूर्वं मनुर्</strong> इति । <strong>असौ वसुदेवः</strong> पूर्वं मनुः <strong>दशरथश् च अभूत्</strong> परत्र । <strong>अयम्</strong> अपि <strong>वसुदेवोऽपि</strong>, <strong>विष्णुयशा</strong> भावीत्य् अन्वयः, स्वयं भगवत्-पितृत्वाद् इति तद्-अभिप्रायः ॥९४॥</p>
<p><strong>ऐश्वर्यं कल्किनस् तस्य ब्रह्माण्डे सुष्टु वर्णितम्</strong> ।</p>
<p><strong>कैश्चित् कलौ कलौ बुद्धः स्यात् कल्की चेत्य् उदीर्यते ॥९५॥<br>
अष्टौ वैवस्वतीयेऽमी कथिता वामनादयः ॥९६॥<br>
बलदेवः- कैश्चिद्</strong> इति । बुद्ध-कल्किनौ प्रति-<strong>कलौ</strong> स्याताम् इति <strong>कैश्चिन्</strong> मतम्, अन्यैस् त्व् अष्टा-विंश-चतुर्-युगीय-कलाव् एवेति भावः । <strong>अष्टाव्</strong> इति <strong>वामनादयो</strong>ऽष्टौ कल्क्य्-अन्ता वैवस्वतीये स्युः ॥९५-९६॥</p>
<p><strong>कल्पावतारा इत्य् एते कथिताः पञ्च-विंशतिः ।<br>
प्रति-कल्पं यतः प्रायः सकृत् प्रादुर् भवन्त्य् अमी ॥९७॥<br>
इति लीलावतार-निरूपणम् ।<br>
बलदेवः- कल्पावतारा</strong> इति । सर्वेषु ब्राह्मादि-कल्पेषु यद् <strong>एते</strong> <strong>सकृत्</strong> एक-वारं भवन्तः कल्पावताराः <strong>पञ्चविंशतिर् एते कथिताः</strong> । <strong>प्राय</strong> इति वराहो द्विर्-आविः स्यात्, मत्स्यस् तु चतुर्दश-कृत्व इति भावः । ब्रह्मणे मासस्य त्रिंशद्-वासरास् ते त्रिंशत्-कल्पाः स्कान्दे प्रभास-खण्डे उक्ताः&ndash;</p>
<blockquote>
<p>प्रथमः श्वेत-कल्पस् तु द्वितीयो नील-लोहितः ।
वामदेवस् तृतीयस् तु ततो गाथान्तरोऽपरः ॥
रौरवः पञ्चमः प्रोक्तः षष्ठः प्राण इति स्मृतः ।
सप्तमोऽथ बृहत्-कल्पः कन्दर्पेऽष्टम उच्यते ॥
सव्योऽथ नवमः प्रोक्तः<sup id="fnref:35"><a href="#fn:35" class="footnote-ref" role="doc-noteref">35</a></sup> ईशानो दशमः स्मृतः ।</p>
</blockquote>
<blockquote>
<p>&ldquo;सव्योऽथ नवमः प्रोक्तः&rdquo; इत्य् अत्र &ldquo;सत्योऽथ नवमः कल्पः&rdquo; इति पाठान्तरम् ।
ध्यान एकादश प्रोक्तस् तथा सारस्वतोऽपरः ॥
त्रयोदश उदानस् तु गरुडोऽथ चतुर्दशः ।
कौर्मः पञ्चदशो ज्ञेयः पौर्णमासी प्रजापतेः ॥
षोडशो नारसिंहस् तु समाधिस् तु ततोऽपरः ।
आग्नेयो विष्णुजः<sup id="fnref:36"><a href="#fn:36" class="footnote-ref" role="doc-noteref">36</a></sup> सौरः सोम-कल्पस् ततोऽपरः ॥</p>
</blockquote>
<blockquote>
<p>&ldquo;विष्णुजः सौरः सोमकल्प&rdquo; इत्य् अत्र &ldquo;विष्णुजो वंशः सोमवंशऽ इति पाठान्तरम् ।
द्वाविंशो भावनः प्रोक्तः सुपुमान्<sup id="fnref:37"><a href="#fn:37" class="footnote-ref" role="doc-noteref">37</a></sup> इति चापरः ।</p>
</blockquote>
<blockquote>
<p>&ldquo;सुपुमानिति&rdquo; इत्य् अत्र &ldquo;सुप्तवानिति&rdquo; इति, &ldquo;सुप्तमालीति&rdquo; इति च पाठान्तरम् ।
वैकुण्ठश् चार्चिषस् तद्वत् वल्मी-कल्पस् ततोऽपरः<sup id="fnref:38"><a href="#fn:38" class="footnote-ref" role="doc-noteref">38</a></sup> ॥</p>
</blockquote>
<blockquote>
<p>&ldquo;वल्मीकल्पस्ततोऽपरः&rdquo; इत्य् अत्र &ldquo;वल्लीकल्पो रथान्तरः&rdquo; इति पाठान्तरम् ।
सप्तविंशोऽथ वैराजो गौरी-कल्पस् तथापरः ।
माहेश्वरस् तथा प्रोक्तस् त्रिपुरो यत्र घातितः ॥
पितृ-कल्पस् तथान्ते च यः कुहूर् ब्रह्मणः स्मृतः ।
त्रिंशत् कल्पाः समाख्याता ब्रह्मणो दिवसैः सदा ॥
अतीताश् च भविष्याश् च वाराहो वर्ततेऽधुना ।
प्रतिपत् ब्रह्मणः प्रोक्ता द्वितीयार्धस्य साम्प्रतम् ॥ इति ।</p>
</blockquote>
<p>इह श्वेतः । श्वेत-वाराहः, अयम् एव ब्रह्मोत्पत्ति-समयत्वाद् ब्राह्मः । एवं पितृ-कल्प एव प्रथम-परार्धावसाने पद्म-निर्मित-लोकत्वात् पाद्मः कथ्यते । एकस्य कल्पस्य मन्वन्तराणि चतुर्दश भवन्ति । एकस्य मन्वन्तरस्य एकस्य प्रतिश्-चतुर् युगाणि, चतुर्दश मन्वन्तरात्मकस्य तु सहस्रं चतुर्युगाणीति ॥९७॥</p>
<p>इति लीलावतारा निरूपिताः ।</p>
<p>॥।</p>
<p>(१.४)</p>
<h1 id="अथ-मनवनतरवतर-">अथ मन्वन्तरावताराः ।</h1>
<p><strong>मन्वन्तरावतारोऽसौ प्रायः शक्रारि-हत्यया</strong> ।</p>
<p>**तत्-सहायो मुकुन्दस्य प्रादुर्भावः सुरेषु यः ॥१॥<br>
बलदेवः- **मन्वन्तरावतारान् निर्णेतुम् आह—अथेति । <strong>मनोः अन्तरं</strong> समयः । तत्र योऽवतारः, स <strong>मन्वन्तरावतारः</strong> ।</p>
<blockquote>
<p>वस्तु-मध्ये तथा छिद्रे व्यवसायेऽन्तर्-आत्मनि ।
अवकाशे बहिर्-योगे विशेषेऽवसरेऽन्तरम् ॥ इति हलायुधः ॥</p>
</blockquote>
<p>तल्-लक्षणम् आह—<strong>मन्वन्तरेति</strong> । तत्-तन्-मन्वन्तरीय-तत्-तद्-इन्द्र-शत्रु-हननेन तत्-तद्-इन्द्र-साहाय्य-कर-भगवद्-अवतारत्वम् ॥१॥</p>
<p>**युक्ते कल्पावतारत्वे यज्ञादीनाम् अपि स्फुटम् ।<br>
मन्वन्तरावतारत्वं तत्-तत्-पर्यन्त-पालनात् ॥२॥<br>
बलदेवः- **ननु मन्वन्तराणां कल्पानतिरेकात् एषां कल्पावतारता वाच्या? तत्राह—<strong>युक्ते</strong> इति । तथापि मन्वन्तर-<strong>पर्यन्त-पालनात्</strong> तत्त्वम् उच्यते इत्य् अर्थः ॥२॥</p>
<p>**मन्वन्तरेष्व् अमी स्वायम्भुवीयादिष्व् अनुक्रमात् ।<br>
अवतारास् तु यज्ञाद्या बृहद्-भान्व्-अन्तिमा मताः ॥३॥<br>
प्रथमे स्वायम्भुवीये <span style="text-decoration:underline;">यज्ञः</span>—<br>
यज्ञस् तु पूर्वम् एवोक्तस् तेनात्र न विलिख्यते ॥४॥<br>
बलदेवः- **क्रमेण तान् आह । <strong>यज्ञः</strong> स्वायम्भुवीयान्तरावतारः, स तु लीलावतारे प्रोक्तत्वाद् इह नोच्यते ॥४॥</p>
<p><strong>द्वितीये स्वारोचिषीये <span style="text-decoration:underline;">विभुः</span> । यथा अष्टम-स्कन्धे [भा।पु। ८.१.२१-२२]—</strong></p>
<blockquote>
</blockquote>
<p><strong>ऋषेस् तु वेदशिरसस् तुषिता नाम पत्न्य् अभूत् ।<br>
तस्यां जातस्</strong><sup id="fnref:39"><a href="#fn:39" class="footnote-ref" role="doc-noteref">39</a></sup>** ततो देवो विभुर् इत्य् अभिविश्रुतः ॥५॥**</p>
<p>**बलदेवः- **स्वरोचिषोऽग्नेः पुत्रः स्वारोचिषः, स एव मनुः । तदीयेऽन्तरे <strong>विभुः</strong> अवतारः । अवतारस्य परिकरास् त्व् अष्टमे बोध्याः । एवं सर्वत्र ॥ <strong>ऋषेर्</strong> इति । <strong>वेदशिरसः</strong> पितुः सकाशात् <strong>तुषितायां</strong> मातरि <strong>जातो</strong> <strong>विभु</strong>-नामा ॥५॥</p>
<p><strong>अष्टाशीति-सहस्राणि मुनयो ये धृत-व्रताः ।<br>
अन्वशिक्षन् व्रतं तस्य कौमार-ब्रह्मचारिणः ॥६॥<br>
तृतीये औत्तमीये <span style="text-decoration:underline;">सत्यसेनः</span> । [भा।पु। ८.१.२५-२६]—<br>
धर्मस्य सूनृतायां तु भगवान् पुरुषोत्तमः ।<br>
सत्यसन इति ख्यातो जातः सत्यव्रतैः सह ॥७॥<br>
साऽनृत-व्रत-दुःशीलान् असतो यक्ष-राक्षसान् ।<br>
भूत-द्रुहो भूत-गणान् अवधीत्</strong><sup id="fnref:40"><a href="#fn:40" class="footnote-ref" role="doc-noteref">40</a></sup>** सत्यजित्-सखः ॥८॥ इति ।**</p>
<p><strong>बलदेवः- तृतीये</strong> इति । <strong>उत्तमः</strong> प्रियव्रत-सुतो मनुः, तदीयेऽन्तरे इत्य् अर्थः ॥ <strong>धर्मस्येति</strong> <strong>धर्म</strong>-नाम्नः पितुः सकाशात् <strong>सूनृतायां</strong> मातरि <strong>सत्यव्रतैः</strong> भ्रातृभिः <strong>सह</strong> <strong>जातो</strong> <strong>भगवान्</strong> सत्यसेन-नामा ॥ <strong>भूत-द्रुहः</strong> प्राणि-पीडकान् । <strong>सत्यजितः</strong> इन्द्रस्य <strong>सखा</strong> सन् ॥७-८॥</p>
<p>**चतुर्थे तामसीये <span style="text-decoration:underline;">हरिः</span> [भा।पु। ८.१.३०]—<br>
तत्रापि जज्ञे भगवान् हरिण्यां हरिमेधसः ।<br>
हरिर् इत्य् आहृतो येन गजेन्द्रो मोचितो ग्रहात् ॥ इति ॥९॥<br>
बलदेवः- **उत्तम-भ्राता तामसः, तदीयान्तरे ॥ <strong>तत्रापीति</strong> । <strong>हरि-मेधसः</strong> पितुः सकाशात् <strong>हरिण्यां</strong> मातरि <strong>जातो भगवान्</strong> **हरि-**नामा ॥९॥</p>
<p><strong>स्मर्यतेऽसौ सदा प्रातः सदाचार-परायणैः ।<br>
सर्वानिष्ट-विनाशाय हरिर् दन्तीन्द्र-मोचनः ॥१०॥<br>
पञ्चमे रैवतीये <span style="text-decoration:underline;">वैकुण्ठः</span> । [भा।पु। ८.५.४-५]—<br>
पत्नी विकुण्ठा शुभ्रस्य वैकुण्ठैः सुर-सत्तमैः ।<br>
तयोः स्व-कलया जज्ञे वैकुण्ठो भगवान् स्वयम् ॥११॥<br>
वैकुण्ठः कल्पितो येन लोको लोक-नमस्कृतः ।<br>
रमया प्रार्थ्यमानेन देव्या तत्-प्रिय-काम्यया ॥ इति ॥१२॥<br>
बलदेवः- रैवतः</strong> तामस-सोदरः, तदीये इत्य् अर्थः ॥ <strong>पत्नीति</strong> । <strong>शुभ्रात्</strong> पितुः <strong>विकुण्ठायां</strong> मातरि <strong>वैकुण्ठः</strong> <strong>भ्रातृभिः सह</strong> <strong>जातो भगवान्</strong> <strong>वैकुण्ठ</strong>-नामा, वैकुण्ठो येन कल्पित इत्य् अर्थः ॥११-१२॥</p>
<p>**महा-वैकुण्ठ-लोकस्य व्यापकस्याव्ययात्मनः ।<br>
प्रकटीकरणं सत्योपरि कल्पनम् उच्यते ॥१३॥<br>
बलदेवः- **तद्-व्याचष्टे—<strong>महा-वैकुण्ठेति</strong> । <strong>कल्पितः</strong> कॢपू सामर्थ्ये धातुर् इत्य् अर्थात् । स्व-सामर्थ्येन सत्य-लोकोपरि प्रकाशित इत्य् अर्थः ॥१३॥</p>
<p>**षष्ठे चाक्षुषीये <span style="text-decoration:underline;">अजितः</span> । [भा।पु। ८.५.९-१०]—<br>
तत्रापि देवः सम्भूत्यां वैराजस्याभवत् सुतः ।<br>
अजितो नाम भगवान् अंशेन जगती-पतिः ॥१४॥<br>
पयोधिं येन निर्मथ्य सुराणां साधिता सुधा ।<br>
भ्रममाणोऽम्भसि धृतः कूर्म-रूपेण मन्दरः ॥१५॥ इति ।<br>
बलदेवः- **चक्षुषः पुत्रः **चाक्षुषः_ <em>**मनुः, तदीये इत्य् अर्थः ॥ <strong>तत्रापि देव</strong> इति । **वैराजात्</em> <em>**पितुः **सम्भूत्यां</em> _**मातरि <strong>जातो भगवान् अजित</strong>-नामा ॥१४-१५॥</p>
<p><strong>वैवस्वतान्तरे व्यक्तः पुरैवोक्तः स वामनः ।<br>
बलदेवः- वैवस्वतीयान्तरावतारो वामनः</strong>, स तु <strong>पूर्वम् उक्तः</strong> इति नात्रोच्यते । विवस्वतः सूर्यस्य पुत्रो वैवस्वतः_ _श्राद्ध-देवो मनुः, तदीयेऽन्तरे वामन इत्य् अर्थः ॥</p>
<p>**भविष्याः सप्त कथ्यन्ते ते सावर्ण्यन्तरादिषु ॥१६॥<br>
बलदेवः- **सूर्याच् छायायां जातः **सावर्णिः_ _**मनुः, तदीये इत्य् अर्थः ॥१६॥</p>
<p>**अष्टमे सावर्णीये <span style="text-decoration:underline;">सार्वभौमः</span> । [भा।पु। ८.१३.१७]—<br>
देवगुह्यात् सरस्वत्यां सार्वभौम इति प्रभुः ।<br>
स्थानं पुरन्दराद् धृत्वा बलये दास्यतीश्वरः ॥१७॥ इति ।<br>
बलदेवः- **देवेति । **देवगुह्यात्_—<em>**पितुः, सरस्वत्यां</em>—_मातरि, जातो भगवान् सार्वभौमनामा ॥१७॥</p>
<p><strong>नवमे दक्ष-सावर्णीये <span style="text-decoration:underline;">ऋषभः</span> [भा।पु। ८.१३.२०]—<br>
आयुष्मतोऽम्बुधारायाम् ऋषभो भगवान् किल</strong><sup id="fnref:41"><a href="#fn:41" class="footnote-ref" role="doc-noteref">41</a></sup>** । **</p>
<blockquote>
<p>काल इन् ओथेर् वेर्सिओन्स्।</p>
</blockquote>
<p>**भविता येन संराद्धां त्रिलोकीं भोक्ष्यतेऽद्भुतः ॥१८॥ इति ।<br>
बलदेवः- दक्ष-सावर्णिः_ <em>**वरुण-पुत्रो मनुः, तदीये इत्य् अर्थः ॥ **आयुष्मतः</em> <em>**पितुः सकाशात् **अम्बुधारायां</em> <em>**मातरि <strong>जातो</strong> <strong>भगवान् ऋषभ</strong>-नामा । **येन संराद्धाम्</em> <em>**अर्जितां, त्रिलोकीम् **अद्भुतः</em> _**इन्द्रः <strong>भोक्ष्यते</strong> ॥१८॥</p>
<p><strong>दशमे ब्रह्म-सावर्णीये <span style="text-decoration:underline;">विष्वक्सेनः</span> [भा।पु। ८.१३.२२]—<br>
विष्वक्सेनो विषूच्यां तु शम्भोः सख्यं करिष्यति</strong> ।</p>
<p>**जातः स्वांशेन भगवान् गृहे विश्वजितो विभुः ॥१९॥<br>
बलदेवः- **उपश्लोक-पुत्रः **ब्रह्म-सावर्णिः_ <em>**मनुः, तदीये इत्य् अर्थः ॥ <strong>विष्वग्</strong> इति । **विश्वजितः</em> <em>**पितुः **विषूच्यां</em> _**मातरि <strong>जातो भगवान् विष्वक्सेन</strong>-नामा, शम्भु-नाम्नः इन्द्रस्य <strong>सख्यं करिष्यति</strong> ॥१९॥</p>
<p><strong>एकादशे धर्म-सावर्णीये <span style="text-decoration:underline;">धर्मसेतुः</span> [भा।पु। ८.१३.२६]—<br>
आर्यकस्य सुतस् तत्र धर्मसेतुर् इति स्मृतः ।<br>
वैधृतायां हरेर् अंशस् त्रि-लोकीं धारयिष्यति ॥२०॥ इति ।<br>
बलदेवः- धर्म-सावर्णिः</strong> मनुः, तदीये इत्य् अर्थः ॥ <strong>आर्यकेति</strong> । **आर्यकात्_ <em>**पितुः, **वैधृतायां</em> _**मातरि <strong>जातो भगवान्</strong> <strong>धर्मसेतु</strong>-नामा, <strong>त्रिलोकीं धारयिष्यति</strong> ॥२०॥</p>
<p>**द्वादशे रुद्र-सावर्णीये <span style="text-decoration:underline;">सुधामा</span> [भा।पु। ८.१३.२९]—<br>
सुधामाख्यो हरेर् अंशः साधयिष्यति तन् मनोः ।<br>
अन्तरं सत्यसहसः सूनृतायाः सुतो विभुः ॥२१॥<br>
बलदेवः- रुद्र-सावर्णिः_ <em>**मनुः, तदीये इत्य् अर्थः ॥ <strong>सुधामेति</strong> । **सत्यसहसः</em> <em>**पितुः **सूनृतायाश् च</em> _**मातुः <strong>सुतः</strong> सन् <strong>सुधामाख्यो भगवान्</strong> तस्य <strong>मनोर् अन्तरं</strong> <strong>साधयिष्यति</strong> ॥२१॥</p>
<p>**त्रयोदशे देव-सावर्णीये <span style="text-decoration:underline;">योगेश्वरः</span> [भा।पु। ८.१३.३२]—<br>
देवहोत्रस्य तनय उपहर्ता दिवस्पतेः।<br>
योगेश्वरो हरेर् अंशो बृहत्यां सम्भविष्यति ॥२२॥ इति ।<br>
बलदेवः- **देव-सावर्णिः_—<em>मनुः, तदीये इत्य् अर्थः ॥ <strong>देवेति</strong> । **देवहोत्रात्</em> <em>**पितुः **बृहत्यां</em> <em>**मातरि जातो भगवान् <strong>योगेश्वर</strong>-नामा, **दिवस्पतेः</em> <em>**इन्द्रस्य **उपहर्ता</em> _**कार्य-साधकः <strong>भविष्यति</strong> ॥२२॥</p>
<p><strong>चतुर्दशे इन्द्र-सावर्णीये <span style="text-decoration:underline;">बृहद्भानुः</span> । [भा।पु। ८.१३.३५]—<br>
सत्रायणस्य तनयो बृहद्-भानुस् तथा हरिः ।<br>
विनतायां महाराज क्रिया-तन्तून् वितायिता</strong><sup id="fnref:42"><a href="#fn:42" class="footnote-ref" role="doc-noteref">42</a></sup>** ॥२३॥ इति ।**</p>
<blockquote>
<p>विभाविता इन् सोमे वेर्सिओन्स्।</p>
</blockquote>
<p>**बलदेवः- **इन्द्र-सावर्णिः_ _मनुः, तदीये इत्य् अर्थः ॥ <strong>सत्रेति</strong> । **सत्रायणात् **पितुः **विनतायां **मातरि <strong>जातो</strong> <strong>हरिर्</strong> <strong>बृहद्भानु</strong>-नामा, <strong>क्रिया-तन्तून्</strong> कर्म-सन्ततीः विस्तारयिष्यति ॥२३॥</p>
<p><strong>यज्ञ-वामनयोस् तत्र पुनर्-उक्ततया द्वयोः</strong> ।</p>
<p>**मन्वन्तरावतारास् तु सङ्ख्यायां द्वादशोदिताः ॥२४॥<br>
इति मन्वन्तरावताराः **।</p>
<p><strong>बलदेवः- यज्ञेति</strong> । पूर्व-सङ्ख्यायां द्वादशैव मिश्रणीया इति भावः ॥२४॥</p>
<p>एतेन मन्वन्तरावतारा निरूपिताः ।</p>
<p>॥।</p>
<p>**अथ युगावताराः ।<br>
कथ्यते वर्ण-नामभ्यां शुक्लः सत्य-युगे हरिः ।<br>
रक्तः श्यामः क्रमात् कृष्णस् त्रेतायां द्वापरे कलौ ॥२५॥<br>
बलदेवः- **युगावतारान् वक्तुम्&ndash;<strong>अथेति</strong> ॥ <strong>वर्ण-नामभ्याम्</strong> इति चतुर्षु योज्यम् । <strong>कलौ</strong> कृष्ण इति सामान्यतः सर्वेषु कलिषुः; कृष्णः कलि-युगे विभुः इति श्री-हरि-वंशात् । यस्मिन् कलौ स्वर्ण-गौरः कृष्ण-चैतन्यः स्यात्, तदा कृष्णः स तत्रान्तर् भवेद् इति बोध्यम् । एते चैकादशे [भा।पु। ११.९.२०-३२] करभाजनेनोक्ता द्रष्टव्याः ॥२५॥</p>
<p>**उपासना-विशेषार्थं सत्यादिषु युगेष्व् असौ ।<br>
मन्वन्तरावतारस् तु तथावतरति क्रमात् ॥२६॥<br>
बलदेवः- **ननु युगावतारः कस्मात् आविः स्यात्? तत्राह—<strong>उपासनेति</strong> । यो हि <strong>मन्वन्तरावतारः</strong>, स एव मन्वन्तरस्य तत्-तद्-युगेषु तथा तथा आविः स्यात्, न तु गर्भोदकशय इत्य् अर्थः ॥२६॥</p>
<p><strong>अथ अवतार-सङ्ख्य</strong>—</p>
<p><strong>कल्प-मन्वन्तर-युग-प्रादुर्भाव-विधायिनः</strong> ।</p>
<p>**अवतारा इमे त्व् एक-चत्वारिंशद् उदीरिताः ॥२७॥<br>
बलदेवः- **सर्वान् अवतारान् सङ्ख्याति&ndash;<strong>कल्पेति</strong> । <strong>कल्पावताराः</strong> पञ्चविंशतिः, <strong>मन्वन्तरावतारा</strong> द्वादश, <strong>युगावतारास्</strong> तु चत्वारः, इति मिलितास् त्व् <strong>एक चत्वारिंशत्</strong> ॥२७॥</p>
<p><strong>वृत्ता ब्राह्मादयः कल्पाः पाद्मान्तास् ते सहस्रशः</strong> ।</p>
<p><strong>वर्तमानस् तु कल्पोऽयं श्वेत-वाराह उच्यते ॥२८॥<br>
बलदेवः- वृत्ता</strong> इति_ । <em>अतीता इत्य् अर्थः । **श्वेत-वाराहः</em> _**द्वितीय-परार्ध-गतो बोध्यः ॥२८॥</p>
<p><strong>ब्राह्म-कल्प-प्रथम-जे व्यक्ताः स्वायम्भुवान्तरे</strong> ।</p>
<p><strong>कुमार-नारदाद्याश् च चाक्षुषीयादिषूत्तरे ॥२९॥<br>
बलदेवः- ब्राह्मेति</strong> । <strong>ब्राह्म-कल्पस्य</strong> आद्ये <strong>स्वायम्भुवेऽन्तरे</strong> <strong>कुमाराद्यास्</strong> त्रयोदश बभूवुः, <strong>चाक्षुषषीये</strong> तु नृसिंहादयो द्वादश, वराह-मत्स्यौ च अत्रापि बभूवतुः, आद्ये व्यक्ताः कुमाराद्याः [ABOVE २१] इति प्राग्-उक्तेः । अन्यस्मिन् अन्ये ॥२९॥</p>
<p>**प्रायः स्वायम्भुवाद्य्-आख्याः कल्पे कल्पे भवन्त्य् अमी ।<br>
मनवस् तेऽवताराश् च तथा यज्ञादि-नामकाः ॥३०॥<br>
बलदेवः- **मनूनां मन्वन्तरावताराणां च प्रतिकल्पं तुल्य नामताम् आह—<strong>प्राय</strong> इति_ । _अगूढार्थम् ॥३०॥</p>
<p>**तथा हि श्री-विष्णु-धर्मोत्तरे श्री-वज्र-प्रश्नः&ndash;<br>
य एते भवता प्रोक्ता मनवश् च चतुर्दश **।</p>
<p>**नित्यं ब्रह्म-दिने प्राप्ते एत एव क्रमाद् द्विज **।</p>
<p><strong>भवन्त्य् उतान्ये धर्मज्ञ एतं मे छिन्धि संशयम् ॥३१॥<br>
श्री-मार्कण्डेयोत्तरम्—</strong></p>
<blockquote>
<p>**<br>
एत एव महाराज मनवश् च चतुर्दश **।</p>
</blockquote>
<p><strong>कल्पे कल्पे त्वया ज्ञेया नात्र कार्या विचारणा ॥३२॥<br>
एक-रूपास् त्वया प्रोक्ता</strong><sup id="fnref:43"><a href="#fn:43" class="footnote-ref" role="doc-noteref">43</a></sup>** ज्ञातव्याः सर्व एव हि ॥**</p>
<blockquote>
<p>&ldquo;प्रोक्ता&rdquo; इत्य् अत्र &ldquo;कल्पा&rdquo; इति पाठान्तरम्।</p>
</blockquote>
<p>**केचित् किञ्चिद् विभिन्नाश् च मायया परमेशितुः ॥३३॥ इति ।<br>
बलदेवः- **अत्रार्थे प्रमाणं दर्शयितुं, <strong>तथा हीति</strong> ॥ <strong>य एत</strong> इत्य्-आदिकम् अगूढार्थम् ॥३१-३३॥</p>
<p>॥।</p>
<h1 id="अथ-आवशवतर-">अथ आवेशावताराः ।</h1>
<p><strong>अवताराश् चतुर्धा स्युर् आवेशाः प्राभवा अपि</strong> ।</p>
<p>**अथैव वैभवावस्थाः परावस्थाश् च तत्र ते ॥३४॥<br>
बलदेवः- **उक्तान् अवतारान् विधान्तरेण विभजति—<strong>अवतारा</strong> इति ॥३४॥</p>
<p><strong>तत्रावेशावतारास् तु ज्ञेयाः पूर्वोक्त-रीतितः</strong> ।</p>
<p>**यथा कुमार-देवर्षि-वेणाङ्ग-प्रभवादयः ॥३५॥<br>
बलदेवः- **यथेति । कुमारेषु नारदे च ज्ञान-कलया भक्ति-कलया च, पृथौ परशुरामे कल्किनि च शक्ति-कलया हरेरावेशः ॥३५॥</p>
<p>**यथा पाद्मे—<br>
आविष्टोऽभूत् कुमारेषु नारदे च हरिर् विभुः ॥३६॥<br>
यथा तत्रैव—<br>
अविवेश पृथुं देवः शङ्खी चक्री चतुर्भुजः । इति ॥३७॥<br>
आविष्टो भार्गवे चाभूद् इति तत्रैव कीर्तितम् ॥३८॥<br>
तथा हि—<br>
एतत् ते कथितं देवि जामदग्नेर् महात्मनः ।<br>
शक्त्यावेशावतारस्य चरितं शार्ङ्गिणः प्रभोः ॥३९॥ इति ।<br>
बलदेवः- **आविष्टोऽभूद् इत्य्-आदिकं स्फुटार्थम् ॥ **भार्गवे_ <em>**परशुरामे ॥ तत्रैव</em> <em>पाद्मे एव ॥ तद् दर्शयति—<strong>तथा हीति</strong> ॥ एतत्</em> _कार्तवीर्य-वधादिकम् ॥३९॥</p>
<p><strong>आवेशत्वं कल्किनोऽपि विष्णु-धर्मे विलोक्यते ॥४०॥<br>
यथा—<br>
प्रत्यक्ष-रूप-धृग्-देवो दृश्यते न कलौ हरिः ।<br>
कृतादिष्व् इव तेनैव</strong><sup id="fnref:44"><a href="#fn:44" class="footnote-ref" role="doc-noteref">44</a></sup>** त्रि-युगः परिपठ्यते ॥४१॥**</p>
<blockquote>
<p>&ldquo;तेनैव इत्य् अत्र &ldquo;तेनासौ&rdquo; इति पाठान्तरम्।</p>
</blockquote>
<p><strong>कलेर् अन्ते च सम्प्राप्ते कल्किनं ब्रह्म-वादिनम् ।<br>
अनुप्रविश्य कुरुते वासुदेवो जगत्-स्थितिम् ॥४२॥<br>
पूर्वोत्पन्नेषु भूतेषु तेषु तेषु कलौ प्रभुः</strong><sup id="fnref:45"><a href="#fn:45" class="footnote-ref" role="doc-noteref">45</a></sup>** । **</p>
<blockquote>
<p>&ldquo;प्रभुःऽ इत्य् अत्र &ldquo;हरिः&rdquo; इति पाठान्तरम्।</p>
</blockquote>
<p><strong>कृत्वा प्रवेशं कुरुते यद् अभिप्रेतम् आत्मनः ॥ इति ॥४३॥<br>
बलदेवः- प्रत्यक्षेति</strong> । <strong>कृतादिष्व्</strong> एव त्रिषु युगेषु देवः प्रत्यक्ष-रूप-धृक् दृश्यते, न तु कलौ, अतोऽसौ <strong>त्रियुगः</strong> कथ्यते । न चैवं कृष्ण-चैतन्यस्य प्रत्यक्ष-रूपत्वं न स्याद् इति वाच्यं, तस्य कलि-युगावतारत्वाभावातः प्रति-कलि कृष्ण-वर्णोऽवतारः स्मर्यते, स च जीव-विशेष एव, कलि-विशेषे तु गर्गोक्तः पीतः साक्षात् ईश्वर एव, तदा कृष्ण-वर्णस् तत्र प्रविष्ट इति सर्वं सुस्थम् ॥४१-४३॥</p>
<p>**अतोऽमीष्व् अवतारत्वं परं स्याद् औपचारिकम् ॥४४॥<br>
बलदेवः- **अत इति । **अमीषु_ _**कुमारादिषु कल्क्य्-अन्तेषु पञ्चसु ॥४४॥</p>
<p>॥।</p>
<h1 id="अथ-परभव-वभव">अथ प्राभव-वैभवाः</h1>
<p><strong>हरि-स्वरूप-रूपा ये परावस्थेभ्य ऊनकाः ।<br>
शक्तीनां तारतम्येन क्रमात् ते तत्-तद्-आख्यकाः ॥४५॥<br>
बलदेवः- अथेति</strong> ॥ <strong>प्राभव-वैभवानाम्</strong> उभयेषां सामान्य-लक्षणं&ndash;<strong>हरीति</strong> । तेषां भेदकम् आह—<strong>शक्तीति</strong> । प्राभवेषु अल्पाः शक्तयः, वैभवेषु तेभ्योऽधिकास् ता इत्य् अर्थः ॥४५॥</p>
<p>**प्राभवाश् च द्विधा तत्र दृश्यन्ते शास्त्र-चक्षुषा ।<br>
एके नातिचिर-व्यक्ता नातिविस्तृत-कीर्तयः ।<br>
ते मोहिनी च हंसश् च शुक्लाद्याश् च युगानुगाः ॥४६॥<br>
अपरे शास्त्र-कर्तारः प्रायः स्युर् मुनि-चेष्टिताः ।<br>
धन्वन्तर्य्-ऋषभौ व्यासो दत्तश् च कपिलश् च ते ॥४७॥<br>
बलदेवः- **प्राभवान् विभजति&ndash;<strong>प्राभवाश्</strong> चेति । विभाजकान् धर्मान् आह—<strong>एके</strong> <strong>नातिचिर</strong>-स्थितयः <strong>मोहिन्य्</strong>-आदयः षट् ॥ चिर-स्थितयो मुनि-चेष्टितास् तु धन्वन्तर्य्-आदयः पञ्च । इत्य् उभयेऽमी एकादश प्राभवाः ॥४६-४७॥</p>
<p>**अथ स्युर् वैभवावस्थास् ते च कूर्मो ऋषाधिपः ।<br>
नारायणो नर-सखः श्री-वराह-हयाननौ ॥४८॥<br>
पृश्नि-गर्भः प्रलम्ब-घ्नो यज्ञाद्याश् च चतुर्दश ।<br>
इत्य् अमी वैभवावस्था एक-विंशतिर् ईरिताः ॥४९॥<br>
बलदेवः- **सामान्यतो लक्षितान् वैभवान् विशिष्याह—<strong>अथ स्युर्</strong> इति । <strong>नारायण-नर-सखयोः</strong> ऐक्यात् <strong>एकविंशतिर्</strong> इत्य् उक्तिः सङ्गच्छते । <strong>यज्ञाद्याः</strong> मन्वन्तरावताराः ॥४८-४९॥</p>
<p>**तत्र क्रोड-हयग्रीवौ नव-व्यूहान्तरोदितौ ।<br>
मन्वन्तरावतारेषु चत्वारः प्रवरास् तथा ॥५०॥<br>
ते तु श्री-हरि-वैकुण्ठौ तथैवाजित-वामनौ ।<br>
षड् अमी वैभवावस्थाः परावस्थोपमा मताः ॥५१॥<br>
बलदेवः- **एकविंशति-सङ्ख्येषु वैभवेषु मध्ये वराहादीनां विशेषम् आह—<strong>तत्रेति</strong> । एकविंशताव् इत्य् अर्थः । <strong>नवेति</strong>—</p>
<blockquote>
<p>चत्वारो वासुदेवाद्या नारायण-नृसिंहकौ ।
हयग्रीवो महाक्रोडो ब्रह्मा चेति नवोदिताः ॥</p>
</blockquote>
<p>इति ये नव-व्यूहाः, तन् मध्योदितौ <strong>क्रोड-हयग्रीवौ</strong>, मन्वन्तरावतारेषु हरि-वैकुण्ठाजित-वामनाः <strong>चत्वारः</strong>, <strong>अमी षट् वैभवावस्थाः</strong> **परावस्थ-**तुल्या भवन्ति, इति एकविंशतौ एषां षण्णां वैशिष्ट्यं, शक्त्य्-आधिक्य-प्रकटनात् ॥५०-५१॥</p>
<p><strong>केषाञ्चिद् एषां स्थानानि लिख्यन्ते शास्त्र-दृष्टितः ।<br>
यत्र यत्र विराजन्ते यानि ब्रह्माण्ड-मध्यतः ॥<br>
विष्णु-धर्मोत्तरादीनां वाक्यं तत्र प्रमाण्यते ॥५२॥<br>
बलदेवः- केषाञ्चित्</strong> धामानि वैशिष्ट्यावरोधाय वाच्यानीत्य् आह—<strong>केषाञ्चिद्</strong> इति ॥५२॥</p>
<p>**तथा हि—<br>
तस्योपरिष्टाद् अपरस् तावान् एव प्रमाणतः ।<br>
महातलेति विख्यातो रक्त-भौमश् च पञ्चमः ॥<br>
सरोवरं भवेत् तत्र योजनानां दशायुतम् ।<br>
स्वयश् च तत्र वसति कूर्म-रूप-धरो हरिः ॥५३॥<br>
बलदेवः- **कूर्मस्य तावद् आह—<strong>तस्योपरीति</strong> द्वाभ्याम् । <strong>तस्य</strong> तलातलस्य ॥५३॥</p>
<p>**तस्योपरिष्टाद् अपरस् तावान् एव प्रमाणतः ।<br>
तत्रास्ते सरसी दिव्या योजनानां शत-त्रयम् ॥<br>
तस्यां स वसते देवो मत्स्य-रूप-धरो हरिः ॥५४॥<br>
बलदेवः- **मत्स्यस्याह—<strong>तस्येति</strong> सार्धकेन । <strong>अपरः</strong> रसातलः ॥५४॥</p>
<p>**नारायणो नर-सखो वसते बदरी-पदे ॥५५॥<br>
बलदेवः- **नारायणस्याह—<strong>नारायण</strong> इत्य् अर्धकेन ॥५५॥</p>
<p>**नृ-वराहस्य वसतिर् महर्-लोके प्रकीर्तिता ।<br>
योजनानां प्रमाणेन अयुतानां शत-त्रयम् ॥५६॥<br>
बलदेवः- **नराकार वराहस्याह—<strong>नृ-वराहस्येत्य्</strong> एकेन । कीदृशं तत्? इत्य् आह—<strong>योजनानाम्</strong> इति । <strong>प्रमाणेन अयुतानां</strong> योजनानां <strong>शत-त्रयं</strong>, तत्-परिमितं तद् इत्य् अर्थः ॥५६॥</p>
<p>**अयुतानि च पञ्चाशच् छेष-स्थानं मनोहरम् ॥५७॥<br>
बलदेवः- **अथ शेषस्याह—<strong>अयुतानि</strong> चेत्य् अर्धकेन ॥५७॥</p>
<p><strong>स एव लोको वाराहः कथितस् तु स्वयं-प्रभः</strong><sup id="fnref:46"><a href="#fn:46" class="footnote-ref" role="doc-noteref">46</a></sup>** ॥ **</p>
<blockquote>
<p>&ldquo;स्वयम्प्रभः&rdquo; इत्य् अत्र &ldquo;स्वयम्प्रभुः&rdquo; इति पाठान्तरम्।</p>
</blockquote>
<p><strong>लोकोऽयम् अण्ड-संलग्नः सर्वाधस्तान् मनोहरः ।<br>
वराह-रूपी भगवाश् छ्वेत-रूप-धरो वसेत्</strong><sup id="fnref:47"><a href="#fn:47" class="footnote-ref" role="doc-noteref">47</a></sup>** ॥५८॥**</p>
<p>**बलदेवः- **चतुष्पाद्-वराहस्याह—<strong>स एवेति</strong> सार्धकेन । शेष-स्थान-सम इत्य् अर्थः ॥५८॥</p>
<p><strong>तस्योपरिष्टाद् अपरस् तावान् एव प्रमाणतः ।<br>
पीत-भौमश् चतुर्थस् तु गभस्ति-तल-सञ्ज्ञकः ॥<br>
तत्रास्ते भगवान् विष्णुर् देवो हयशिरोधरः</strong> ।</p>
<p>**शशाङ्क-शत-सङ्काशः शातकुम्भ-विभूषणः ॥५९॥<br>
बलदेवः- **हयग्रीवस्याह—<strong>तस्योपरीति</strong> द्वयेन ॥५९॥</p>
<p>**पृश्निगर्भस्य वसतिर् ब्रह्मणो भुवनोपरि ॥६०॥<br>
बलदेवः- **पृश्निगर्भस्याह—**पृश्नीत्य् **अर्धकेन ॥६०॥</p>
<p>**वासस् तत्र प्रलम्बारेर् यत्रैवाघरिपोर् भवेत् ॥६१॥<br>
बलदेवः- **बलदेवस्याह—वासस् तत्रेत्य् अर्धकेन । <strong>यत्र</strong> गोकुलादौ, कृष्णस्य वासः, <strong>तत्रैव</strong> इति द्वयोर् नित्य-संयोग उक्तः ॥६१॥</p>
<p><strong>एतस्यैवांश-भूतोऽयं पाताले वसति स्वयम्</strong> ।</p>
<p>**नित्यं ताल-ध्वजो वाग्मी वनमाला-विभूषितः ।<br>
धारयश् छिरसा नित्यं रत्न-चित्रां फणावलीम् ।<br>
लाङ्गली मुषली खड्गी नीलाम्बर-विभूषितः ॥६२॥<br>
बलदेवः- **ननु मही-धारिणः शेषस्य क्व धाम? इत्य् अत्राह—एतस्येति । प्रलम्बार्य्-अंशो भूधारी शेषस् तद्-आवेशीत्य् अर्थः । <strong>वाग्मी</strong> सनकादीन प्रति श्री-भागवतं कथयन्न् इत्य् अर्थः ॥६२॥</p>
<p><strong>ब्रह्म-लोकोपरिष्टाच् च हरेर् लोको विराजते</strong> **॥६३॥<br>
बलदेवः- **मन्वन्तरावतारेषु ये चत्वारो विशिष्टा हर्यादयः, तेषां धामान्याह—ब्रह्मलोकेति सार्ध द्वाभ्याम् ॥६३॥</p>
<p><strong>स्वर् लोके वसतिर् विष्णोर् वैकुण्ठस्य महात्मनः ।<br>
तथा वैकुण्ठ-लोके च स्वयम् आविष्कृतो हि यः ॥६४॥<br>
अजितस्य निवासस् तु ध्रुव-लोके समर्थितः</strong> ।</p>
<p><strong>भुवर् लोके तु वसतिर् वामनस्य महात्मनः ॥६५॥<br>
त्रिविक्रमस्य वसतिस् तपो-लोके प्रकीर्तिता</strong> ।</p>
<p><strong>तथास्य ब्रह्म-लोक-स्थो दिव्यो नारायणाश्रमः ।<br>
ब्रह्म-लोकोपरिष्टाच् च निवासोऽनेन निर्मितः ॥६६॥<br>
बलदेवः- त्रिविक्रमस्या</strong>ह—त्रीत्यादित्रयेण । अनेन—त्रिविक्रमेण ॥ हरिवंश इति । यः—ब्रह्मलोकोपरि स्थितः त्रिविक्रमस्य निवासः ॥६६॥</p>
<p><strong>हरि-वंशे सुरेन्द्रेण कथितो यः सुरर्षये ॥६७॥<br>
तथा हि [ह।व। १२७.३७]—<br>
इदं भङ्क्त्वा मदीयं तु भगवन् विष्णुना कृतम् ।<br>
उपर्य् उपरि लोकानाम् अधिकं भुवनं मुने ॥६८॥ इति ।<br>
बलदेवः- इदम्</strong> इति । इदं मदीयं—स्वर्गाख्यं स्थान, भङ्क्त्वा—पादप्रहारेण भग्नं कृत्वेत्य् अर्थः । मुने!—हे नारद! । उपरि-लोकानाम् उपरीति योज्यम्, अन्यथा लोकान् इति द्वितीयया भाव्यम् । स्वर्गोपरि-तलेषु लोकेषु सत्यपर्यन्तेषु त्रिविक्रमेण भुवनानि दिव्यानि कृतानीति ॥६८॥</p>
<p><strong>सर्वेषाम् अवताराणां पर-व्योम्नि चकासति</strong> ।</p>
<p><strong>निवासाः परमाश्चर्या इति शास्त्रे निरूप्यते ॥६९॥<br>
बलदेवः-</strong> अथ परव्योम्नि सर्वेषाम् अवताराणां धामानि सन्तीति ज्ञापयितुम् आह—सर्वेषाम् इति ॥६९॥</p>
<p><strong>तथा हि पाद्मे—<br>
वैकुण्ठ-भुवने नित्ये निवसन्ति महोज्ज्वलाः ।<br>
अवताराः सदा तत्र मत्स्य-कूर्मादयोऽखिलाः ॥७०॥ इति ।</strong></p>
<p>इति अवतार तत्-स्थान निरूपणम् ।</p>
<p>**बलदेवः- **तत्र प्रमाणं, वैकुण्ठेति—स्फुटार्थः ॥७०॥</p>
<p>इति अवतारास् तेषां स्थानानि च निरूपिताः ॥</p>
<p>॥।</p>
<p>(१.५)</p>
<h1 id="पञचम-परचछद">पञ्चमः परिच्छेदः</h1>
<h1 id="परवसथ-नरपणम">परावस्था-निरूपणम्</h1>
<p><strong>अथ कृष्णो नर-भ्रातुर् अवतार इति क्वचित्</strong> ।</p>
<p>**उपेन्द्रस्येति च क्वापि भात्य् असौ नातिकोविदाम् ॥१॥<br>
बलदेवः- **एतावता प्रघट्टकेन कृष्णस्य स्वयं-रूपत्वं, श्रीशादीनां तद्-विलासादित्वं च उक्तं; तद्-असहिष्णोः विष्वक्सेनानुयायिनः वाक्यम् अनुवदन् निरस्यति—<strong>अथ</strong> इति । **नर-भ्रातुः_—<em>**बदरीपतेः, **उपेन्द्रस्य</em>—<em>**वामनस्य, <strong>अवतारः</strong>, **असौ</em>—<em>**कृष्णः, **नातिकोविदाम्</em>—<em>**अविचारित-शास्त्राणाम् आपातार्थ-ग्राहिणां, **भाति</em>—_**तत्-तद्-अवतारतया प्रतीतो भवति; सुकोविदां तु स्वयं-रूपतया निश्चितोऽसाव् इत्य् अर्थः ॥१॥</p>
<p><strong>यथा स्कान्दे—<br>
धर्म-पुत्रौ हरेर् अंशौ नर-नारायणाभिधौ</strong> ।</p>
<p>**चन्द्र-वंशम् अनु प्राप्य जातौ कृष्णार्जुनाव् उभौ ॥२॥<br>
बलदेवः- **तद् अनुयायिनो भ्रामकाणि वाक्यान्य् आह—<strong>धर्म-</strong> इति । पूर्व-पक्षार्थः स्फुटः। वस्त्व्-अर्थस् तु <strong>कृष्णार्जुनौ</strong> कर्तारौ, <strong>धर्म-पुत्रौ</strong> नर-नारायणौ कर्मणी, **प्राप्य_—_**आत्मसात्-कृत्य, <strong>चन्द्रवंशम् अनु जाताव्</strong> इति । स्वयं भगवत्य् अवतीर्णे तत्-स्वांशाः तस्मिन् प्रविशन्तीति निर्णयात् ॥२॥</p>
<p>**श्री-चतुर्थे च [भा।पु। ४.१.४९]—<br>
ताव् इमौ वै भगवतो हरेर् अंशाव् इहागतौ ।<br>
भार-व्ययाय च भुवः कृष्णौ यदु-कुरूद्वहौ ॥३॥<br>
बलदेवः- **ताव् इति । **हरेः_—<em>**क्षीराब्धि-पतेः, <strong>अंशौ</strong> नर-नारायणौ, **इह</em>—<em>**भूर्-लोके <strong>आगतौ</strong>, तस्या <strong>भार-व्ययाय</strong>, **कृष्णौ</em>—<em>**वासुदेवार्जुनौ, अभूताम् इति पूर्व-पक्षेऽर्थः । वस्त्व्-अर्थस् तु तौ हरेर् अंशौ नर-नारायणौ कर्तारौ, इह</em>—<em>द्वापरान्ते, कृष्णौ आगतौ</em>—_प्रविष्टौ; वासुदेवे नारायणः, अर्जुने तु नरः प्राविशद् इत्य् अर्थः ॥३॥</p>
<p><strong>एतद्-उपोद्वलकं श्री-दशमे [भा।पु। १०.६९.१६]—<br>
सम्पूज्य देव ऋषि-वर्यम् ऋषिः पुराणो<br>
नारायणो नर-सखो विधिनोदितेन</strong> ।</p>
<p>**वाण्याभिभाष्य मितयामृतम् इष्टया तं<br>
प्राह प्रभो! भगवते करवामहे किम् ॥४॥ इति ।<br>
बलदेवः- **एतद् इति । **उपोद्वलकं_—<em>**पोषकम् ॥ <strong>सम्पूज्येति</strong> । पूर्व-पक्षार्थः स्फुटः । वस्त्व्-अर्थस् तु, सर्व-तत्त्वाश्रयत्वात् नारायणः, कल्पादौ ब्रह्मणोऽपि उपदेष्टृत्वात् <strong>पुराण र्षिः</strong>, नरैः सार्धं विहारित्वात् <strong>नर-सखः</strong>, श्री-कृष्णः । **देवः</em>—<em>**क्षत्र-लीलत्वात्, **ऋषि-वर्यं</em>—_**नारदम्, <strong>उदितेन विधिना</strong> <strong>सम्पूज्य</strong> इति । अन्यत् प्रकटार्थम् ॥४॥</p>
<p><strong>उपेन्द्रावतारत्वं च, यथा हरिवंशे शक्र-वचने [ह।वं। १२७.३४]—</strong></p>
<blockquote>
<p>**<br>
ऐन्द्रं वैष्णवम् अस्यैव मुने! भागम् अहं ददौ ।<br>
यवीयांसम् अहं प्रेम्णा कृष्णं पश्यामि नारद! ॥५॥ इति ।<br>
बलदेवः- **एवं बदरीपत्य्-अवतारत्वं कृष्णस्योक्त्वा उपेन्द्रावतारत्वम् आह—<strong>ऐन्द्रम्</strong> इति पारिजात-प्रसङ्गे शक्र-वाक्यम् । <strong>मुने</strong>! हे नारद! <strong>वैष्णवं</strong> <strong>भागम्</strong> <strong>अहम् अस्यैव</strong>, <strong>ददौ</strong> इति_ <em>उत्तम-नालि-रूपम् । भागं विशिनष्टि—**ऐन्द्रम्</em>, <em>**इन्द्रेण मया रचितम् । यो यज्ञभागो मया विष्णोः पूर्वं कल्पितः, सः । **अस्य</em> <em>**कृष्णस्यैव । वामनस्य सतो मया दत्त इति महद् आनुकूल्यं मत्-कृतम् अभूत् । अथ प्रतिकूल-धियम् अपि तम् अहं न द्वेष्मि, **यवीयांसम्</em> _**उपेन्द्र-कृष्णं <strong>प्रेम्णा पश्यामि</strong>, ज्येष्ठस्य कनिष्ठे प्रेम दृष्टिर् एव युक्तेति। पारिजातस्य देव-तरुत्वाद् भूर्-लोके तस्य प्रदानं न युक्तम् इति भावः । अस्य अग्रहणाद् वस्त्व्-अर्थो नोक्तः ॥५॥</p>
</blockquote>
<p><strong>तद् एतद् उभयत्वं न भवेत् कृष्णे विरोधतः</strong> ।</p>
<p><strong>अंशत्वं हि तयोर् उक्तं परावस्थत्वम् अस्य तु ॥६॥<br>
बलदेवः- <strong>इदं स्थूल-धियां मतं निराकरोति—<strong>तद् एतद्</strong> इति ।</strong> उभयत्वं</strong> बदरीशावतारत्वम्, उपेन्द्रावतारत्वं च । कुतो <strong>न भवेत्</strong>? तत्राह—**अंशत्वं हि **इति । **तयोः_ <em>**बदरीशोपेन्द्रयोः । **अस्य</em> _**कृष्णस्य ॥६॥</p>
<p>**नर-भ्रातुर् इहांशत्वम् एव चांशेति वक्ष्यते ।<br>
उपेन्द्रस्य तथात्वं च हरिवंशेऽपि दृश्यते ॥७॥<br>
बलदेवः- **तयोर् अंशत्वम् आह—नरेत्य्-आदिना । **तथात्वम्_—_**अंशत्वम् ॥७॥</p>
<p><strong>तथा हि देवर्षि-वचनम् [ह।व। १२८.२१-२२]—<br>
अदित्या तपसा विष्णुर् महात्माराधितः पुरा</strong> ।</p>
<p><strong>वरेण च्छन्दिता तेन परितुष्टेन चादितिः ।</strong></p>
<blockquote>
<p><strong>तयोक्तस् त्वादृशं पुत्रम् इच्छामीति सुरोत्तम! ॥८॥</strong>
**तेनोक्तं भुवने नास्ति मत्-समः पुरुषाऽपरः ।<br>
अंशेन तु भविष्यामि पुत्रः खल्व् अहम् एव ते ॥९॥ इति ।<br>
बलदेवः- **अदित्येति । तत्-प्रसङ्गे, <strong>सुरोत्तम</strong>!_—_हे शक्र! । एतेनैव तन् निरस्तम्, एतस्य विज्ञ-वाक्यत्वेन ततो बलिष्ठत्वात् ॥८-९॥</p>
</blockquote>
<p><strong>अथ कृष्णे परावस्थ-भावोऽग्रे वक्ष्यते स्फुटम्</strong> ।</p>
<p>**परावस्थश् च सम्पूर्णावस्थः शास्त्रे प्रकीर्तितः ॥<br>
तस्माद् अंशत्वम् एवास्य विरुद्धं स्फुटम् ईक्ष्यते ॥१०॥<br>
बलदेवः- **ननु अंशांशः कृष्णेऽस्त्व् इति चेत्? तत्राह—अथेति । तस्मात् <strong>परावस्थत्वात्</strong> एव, **अस्य_—<em>**कृष्णस्य, तद् उभयांशत्वं, **विरुद्धम्</em>—_**असङ्गतम् इत्य् अर्थः ॥१०॥</p>
<p><strong>अर्थ-गत्य्-अन्तरं तेषां वचनानाश् च दृश्यते ॥११॥<br>
तत्र धर्म-पुत्राव् [१.५.२] इत्य् आदौ कारिका—<br>
नर-नारायणौ प्राप्येत्य् आत्म-सात्कृत्य तौ स्वयम्</strong> ।</p>
<p>**कृष्णार्जुनौ चन्द्र-वंशम् अनु प्रकटतां गतौ ॥१२॥<br>
बलदेवः- **अथ कृष्ण-परावस्थत्वे बहु-वाक्य-सत्त्वेन धर्म-पुत्राव् इत्य्-आदीनां प्रातीतिकार्थ-बाधात्, तेषां तत्-परावस्थानुयायिनीर् गतीर् दर्शयति—<strong>धर्म-पुत्राव्</strong> इत्य् आदौ कारिकेत्य्-आदिभिः ॥ <strong>प्राप्य</strong> इति_—_अस्य <strong>आत्म-सात्कृत्य</strong> इति व्याख्यानं, <strong>तौ</strong> आत्मतां प्रापय्येत्य् अर्थः । अस्थान-पदत्व-दोषस्य पुराणे असत्त्वात्, एवं व्याख्यानं नासङ्गतम् ॥१२॥</p>
<p><strong>ताव् इमाव् [१.५.३] इत्य् आदौ कारिका—<br>
कर्तारौ तौ</strong><sup id="fnref:48"><a href="#fn:48" class="footnote-ref" role="doc-noteref">48</a></sup>** हरेर् अंशौ नर-नारायणाव् इह । **</p>
<blockquote>
<p>&ldquo;तौ&rdquo; इत्य् अत्र &ldquo;तु&rdquo; इति पाठान्तरम्।</p>
</blockquote>
<p>**द्वापरान्ते कर्म-भूतौ आयातौ कृष्ण-फाल्गुनौ ॥१३॥<br>
बलदेवः- **कर्ताराव् इति_—_विवृतं प्राक् ॥१३॥</p>
<p><strong>सम्पूज्य [१.५.४] इत्य्-आदौ कारिकाः—<br>
सर्वादाव् उपदेष्टृत्वाद् यः पुराणर्षिर् उच्यते ।<br>
नाराणां पुरुषाणां यस् त्रयाणाम् आश्रयः स तु ॥<br>
नरेषु मर्त्य-लोकेषु सहचारी भवन् स्वयम् ।<br>
तद्-धर्मम् अनुकृत्यात्र पूजयामास तं मुनिम् ॥<br>
नारायणाख्येनांशेन कृष्णो यद्यपि तद्-गुरुः</strong> ।</p>
<p><strong>नारदं पूजयाम् आस तथापि क्षत्र-लीलया ॥१४॥<br>
बलदेवः- सर्वादाव्</strong> इति_—<em>गोपालोपनिषदि कल्पादौ विरिञ्चि कृष्ण उपादिशत्, इति पुराण-र्षित्वम् । नर-शब्दस्य पुरुष-पर्यायत्वात्, नराणां त्रयाणां पुरुषाणां समूहो नारं, तद् आश्रयत्वं कृष्णस्य ब्रह्म-संहितायाम् उक्तम्, अतस् तस्य नारायणत्वं; नरैः मनुष्यैः सह विहारात् नर-सखत्वं, नर-धर्मानुकारात् नारद-पूजकत्वम् । नारायणाख्येन</em>—<em>बदरीश-रूपेण, तद् गुरुः</em>—_नारदस्योपदेष्टा ॥१४॥</p>
<p><strong>ऐन्द्रम् [१.५.५] इत्य्-आदौ कारिका—</strong></p>
<blockquote>
</blockquote>
<p><strong>इन्द्रस् तु नातिकौविद्यान् मत्सराच् चोक्तवान् इदम्</strong> ।</p>
<p>**तस्मात् कृष्णस्य नो तत्-तद्-रूपत्वं घटते क्वचित् ॥१५॥<br>
बलदेवः- **इन्द्रस् त्व् इति। ननु केनोपनिषदि [४.२] इन्द्राग्निवायूनां ब्रह्म-वित्त्व-दर्शनात् कथम् इन्द्रस्य नातिकोविदत्वम्? उच्यते । लीलार्थं तज्-ज्ञानाच्छादनात् तत्त्वम् इति । मत्सरात्_—<em>कृष्णोत्कर्षासहनात् । तत्-तद्-रूपत्वं</em>—_बदरीशोपेन्द्रांशत्वम् इत्य् अर्थः ॥१५॥</p>
<p>**अथ परावस्थाः । यथा पाद्मे—<br>
नृसिंह-राम-कृष्णेषु षाड्-गुण्यं परिपूरितम् ।<br>
परावस्थास् तु ते तस्य दीपाद्-उत्पन्न-दीपवत् ॥१६॥ इति ।<br>
बलदेवः- **कृष्णस्य परावस्थत्वात् बदरीशाद्य्-अंशत्वोक्तिर् विरुद्धेत्य् उक्तम्, तद्-अवस्थत्वं वक्तुम्—अथेति । तत्त्वं च कृष्णे षड्-ऐश्वर्य-पूर्णत्वम् ॥ **नृसिंहेति_—<em>**यथोत्तरं परिपूर्तिर् इह व्यज्यते । तस्य</em>—_षाड्-गुण्यस्यः, इति प्रातीतिकम् इदं बोध्यम् ॥१६॥</p>
<p><strong>तत्र श्री-नृसिंहः&ndash;<br>
प्रह्लाद-हृदयाह्लादं भक्ताविद्या-विदारणम्</strong> ।</p>
<p>**शरद्-इन्दु-रुचिं वन्दे पारीन्द्र-वदनं हरिम् ॥१७॥<br>
बलदेवः- **त्रयाणां पृथक् तथात्वं दर्शयति । तत्र श्री-नृसिंहस्याह—प्रह्लादेति । पारीन्द्रवदनं_—_सिंहास्यम् ॥१७॥</p>
<p><strong>वाग्-ईशा यस्य वदने लक्ष्मीर् यस्य च वक्षसि ।<br>
यस्यास्ते हृदये संवित् तं नृसिंहम् अहं भजे ॥१८॥</strong></p>
<p style="text-align: right">
<strong>[भा।पु। १.१.१, १०.८७.१ स्वा।टी।] </strong></p>
<p>**बलदेवः- **वागीशा_—_सरस्वती । संवित्—सर्वज्ञ-शक्तिः ॥१८॥</p>
<p>**गम्भीर-गर्जितारम्भ-स्तम्भिताम्भोज-सम्भवः ।<br>
संरम्भः स्तम्भ-पुत्रस्य मुनिनोज्जृम्भितो नृपे ॥१९॥<br>
बलदेवः- **गम्भीरोति । स्तम्भ-पुत्रस्य_—<em>श्री-नृसिंहस्य, संरम्भः</em>—<em>क्रोधः, मुनिना</em>—<em>नारदेन, नृपे</em>—<em>युधिष्ठिरे, उज्जृम्भितः</em>—_तं प्रति वर्णित इत्य् अर्थः । एते त्रयः श्लोकाः श्रीधर-स्वामिनां बोध्याः ॥१९॥</p>
<p>**यथा श्री-सप्तमे [भा।पु। ७.८.३२-३२]—<br>
सटावधूता जलदाः परापतन्<br>
ग्रहाश् च तद्-दृष्टि-विमुष्ट-रोचिषः ।<br>
अम्भोधयः श्वास-हता विचुक्षुभुर्<br>
निर्ह्राद-भीता दिगिभा जहुर् दिशः ॥२०॥<br>
बलदेवः- **दैत्य-वधव्यग्रस्य नृ-हरेराटोपम् आह—सटेति । तद् इति—अव्ययं षष्ट्यन्तं, तेन चतुर्णामन्वयः । तस्य, सटाभिः_—<em>स्कन्ध-रोमभिः, अवधूता जलदाः परापतन्</em>—<em>व्यशीर्यन्त । ग्रहास् तद्-दृष्टिभिः, विमुष्टरोचिषः</em>—<em>प्रनष्टप्रभाः, जाताः । दिगिभाः</em>—_दिग्गजाः ॥२०॥</p>
<p>**द्यौस् तत्-सटोत्क्षिप्त-विमान-सङ्कुला<br>
प्रोत्सर्पत क्ष्मा च पदाभिपीडिता ।<br>
शैलाः समुत्पेतुर् अमुष्य रंहसा<br>
तत्-तेजसा खं ककुभो न रेजिरे ॥२१॥ इति ॥<br>
बलदेवः- **तस्य सटाभिरुत्क्षिप्तानि विमानानि तैः, सङ्कुला_—<em>व्याप्तासती, द्यौः, प्रोत्सर्पत</em>—_स्वस्थानाद् अचलत् । स्फुटम् अन्यत् ॥२१॥</p>
<p>**उग्रोऽप्य् अनुग्र एवायं स्व-भक्तानां नृकेसरी ।<br>
केसरीव स्व-पोतानाम् अन्येषाम् उग्र-विग्रहः ॥२२॥<br>
बलदेवः- **नन्व् एवं संरम्भवांश्चेत् श्री-नृसिंहस्तर्हि तत्-सेवा दुष्करेति चेत्? तत्राह—उग्रोऽपीति । स्वभक्तानां तु चन्द्र-शीतल इति भावः ॥२२॥ [भा।पु। ७.९.१ स्वा।टी।]</p>
<p><strong>अस्य श्री-दिव्य-सिंहस्य परमानन्द-तुन्दिलः</strong> ।</p>
<p>**श्रीमन्-नृसिंह-तापिन्यां महिमा प्रकटीकृतः ॥२३॥<br>
बलदेवः- **ननु परावस्थश् चेत् श्री-नृसिंहस् तर्हि तद्-अनुगुण-महिमा वाच्यः? तत्राह—अस्य श्रीति ॥२३॥</p>
<p><strong>नृसिंहस्य भवेद् वासो जन-लोके महात्मनः</strong> ।</p>
<p>**सर्वोपरिष्टाच् च तथा विष्णु-लोके प्रकीर्तितः ॥२४॥<br>
बलदेवः- **तस्य निवासम् आह—नृसिंहस्येति । सर्वोपरिष्टात् विष्णुलोके—पर-व्योम्नीत्य् अर्थः ॥२४॥</p>
<p><strong>श्री-राघवेन्द्रः ।<br>
पूर्वतोऽप्य् एष निःशेष-माधुर्यामृत-चन्द्रमाः ।<br>
भाति सद्-गुण-सङ्घेन तुङ्गः श्री-रघु-पुङ्गवः</strong><sup id="fnref:49"><a href="#fn:49" class="footnote-ref" role="doc-noteref">49</a></sup>** ॥२५॥**</p>
<blockquote>
<p>&ldquo;श्रीरघुपुङ्गवः&rdquo; इत्य् अत्र &ldquo;श्रीरघुनन्दनः&rdquo; इति पाठान्तरम् ।</p>
</blockquote>
<p><strong>बलदेवः</strong>: अथ श्री-रामचन्द्रस्य परावस्थत्वम् आह—पूर्वतोऽपीति_—_श्री-नृसिंहाद् अपीत्य् अर्थः । तत्र प्रभावभूमा, इह तु माधुर्यभूमापीति भावः ॥२५॥</p>
<p><strong>पाद्मे—<br>
वन्दामहे महेशानं हर-कोदण्ड-खण्डनम्</strong> ।</p>
<p>**जानकी-हृदयानन्द-चन्दनं रघुनन्दनम् ॥२६॥<br>
बलदेवः- **महेशानं_—_सर्वेश्वरम् ॥२६॥</p>
<p>**अस्य जन्मोत्सवं ब्रूते श्री-रामार्चन-चन्द्रिका ॥२७॥<br>
बलदेवः- **अस्य इति_—_श्री-रामस्य । जन्मोत्सवोऽपि तत्त्वमस्य व्यञ्जयतीत्य् अर्थः ॥२७॥</p>
<p>**यथा [रा।च। ५]—<br>
उच्चस्थे ग्रह-पञ्चके सुर-गुरौ सेन्दौ नवम्यां तिथौ<br>
लग्ने कर्कटके पुनर्वसु युते मेषं गते पूषणि ।<br>
निर्दग्धुं निखिलाः पलाश-समिधो मेध्यादयोध्यारणेर्<br>
आविर्भूतम् अभूद् अपूर्व-विभवं यत् किञ्चिद् एकं महः ॥२८॥<br>
बलदेवः- **उच्चस्थे इति_—<em>जन्म-पत्रीयम् । मेध्यात्</em>—<em>पवित्रात्, अयोध्या-रूपात् अरणेः सकाशात्, एकं</em>—<em>मुख्यं, महः</em>—<em>तेजः, आविर्भूतं</em>—<em>प्रकटम्, अभूत् । कीदृशं तत्? Iत्य् आहुः, यत् किञ्चित्</em>—<em>निर्वक्तुमशक्यम्, यतः, अपूर्व-विभवम्</em>—<em>आश्चर्य-गुण-रूप-विभूतिकम् । किमर्थमुदभूत्? इत्य् अत्राह—निखिलाः</em>—<em>सर्वाः, पलाश-समिधो निर्दग्धं; पलाशाः</em>—<em>मांसाशिनो राक्षसाः, तद्-रूपाः, समिधः</em>—<em>काष्ठानि इत्य् अर्थः । कदेदम् अभूत्? इत्य् अत्राह—चैत्र-शुक्ल-नवम्यां तिथौ, ग्रह-पञ्चके</em>—<em>सूर्य-मङ्गल-बृहस्पति-शुक्र-शनि-रूपे, उच्चस्थे</em>—_मेष-मकर-कर्कट-मीन-तुलासु क्रमेण स्थिते सतीत्य् अर्थः; मेषस्य दशमेऽंशे सूर्ये, मकरस्य तृतीयेऽंशे भौमे, कर्कटस्य अष्टाविंशेऽशे गुरौ, मीनस्य सप्तविंशेऽशे शुक्रे, तुलायाः विशेऽशे शनीच स्थिते सतीत्य् अर्थः । किं च, कर्कटे लग्ने, सेन्दौ गुराविति गुण-विशेषः ॥२८॥</p>
<p><strong>एकादशे</strong> [भा।पु। ११.५.३४]—</p>
<p><strong>त्यक्त्वा सुदुस्त्यज-सुरेप्सित-राज्य-लक्ष्मीं<br>
धर्मिष्ठ आर्य-वचसा यद् अगाद् अरण्यम्</strong> ।</p>
<p>**माया-मृगं दयितयेप्सितम् अन्वधावद्<br>
वन्दे महापुरुष! ते चरणारविन्दम् ॥२९॥<br>
बलदेवः- **करभाजनः श्री-राम-पादाब्जं प्रणमति—त्यक्त्वेति । हे <strong>महापुरुष</strong>!_ <em>श्री-दाशरथे! यत् ते चरणारविन्दं कर्तृ, अन्यैः सुदुस्त्यजां सुरेप्सितां राज्यलक्ष्मीम्, आर्यवचसा</em>—<em>पित्राज्ञया, त्यक्त्वा अरण्यम् अगात् । यच् च, दयितया</em>—<em>जानक्या, ईप्सितं माया-मृगं कनक-हरिणम् अन्वधावत्, तद् अहं वन्दे । धर्मिष्ठेति</em>—_निमिं प्रति सम्बोधनम्, असन्धिरार्षः ॥१७॥</p>
<p><strong>श्री-नवमे [भा।पु। ९.११.२०-२१]—<br>
नेदं यशो रघुपतेः सुर-याच्ञयात्त-<br>
लीला-तनोर् अधिक-साम्य-विमुक्त-धाम्नः</strong> ।</p>
<p>**रक्षो-वधो जलधि-बन्धनम् अस्त्र-पूगैः<br>
किं तस्य शत्रु-हनने कपयः सहायाः ॥३०॥<br>
बलदेवः- **नेदम् इति शुकवाक्यम् ** । <strong>जलधि-बन्धनं_—<em>सिन्धौ सेतु-निर्माणम्, अस्त्र-पूगैश् च रक्षसां वध इति, इदं कविभिर् आश्चर्यम् इव वर्णितम् अपि रघुपतेः, यशः</em>—_स्तुतिः, न भवति</strong> । <strong>तत्र हेतुः, अधिकति_—_निरुपमप्रभावस्येत्य् अर्थः</strong> । <strong>ईदृशस्य किं शत्रु-हनने कपयः सहाया भवन्ति? नेत्य् अर्थः; तथा च सुग्रीवाद्याश्रयणं विनोद-मात्रम् इति</strong> । <strong>युक्तञ्चैतद् इत्य् आह—सुरेति</strong> । **सुराणां_—<em>ब्रह्मादीनां, याच्ञ्या कर्त्र्या, आत्ता</em>—_प्राप्ता, लीलातनुर् यस्येति, भूभारापहरणाय यो देवैर् अभ्यर्थ्यावतारित इत्य् अर्थः ॥३०॥</p>
<p>**यस्यामलं नृप-सदःसु यशोऽधुनापि<br>
गायन्त्य् अघ-घ्नम् ऋषयो दिग्-इभेन्द्र-पट्टम् ।<br>
तन् नाकपाल-वसुपाल-किरीट-जुष्ट-<br>
पादाम्बुजं रघु-पतिं शरणं प्रपद्ये ॥३१॥ इति ।<br>
बलदेवः- **ईदृश विनोदम् एव प्रयोजनं दर्शयन् प्रणमति, यस्येति । नृपाणां_—<em>युधिष्ठिरादीनां, सदःसु, यस्य यशः, ऋषयः</em>—<em>मार्कण्डेयादयः, अद्यापि गायन्ति । कीदृक् तत्? इत्य् आह—दिगिभेन्द्राणां पट्टं, तद्वद् आभरण-भूतं, दिगन्तव्यापीत्य् अर्थः । तं रघुपतिं शरणं प्रपद्ये इति सम्बन्धः । तं कीदृशम्? इत्य् आह—नाक-पालानाम्</em>—<em>इन्द्रादीनां, वसु-पालानां</em>—_राज्ञां च, किरीटेर् जुष्टे पादाम्बुजे यस्येति ॥३१॥</p>
<p><strong>अत्र कारिका—<br>
आत्ता प्रकटिता लीला-तनुर् लीलामयी तनुः ।<br>
येन तस्येति साम्येति स्वार्थे ष्यष् प्रत्ययो मतः ॥<br>
धाम-स्वरूपं विज्ञेयम् अधिकेन समेन च ।<br>
विमुक्तं धाम यस्येति माहात्म्यं सर्वतोऽधिकम् ।<br>
यस्याधिकः समश् चात्र क्वापि नास्तीति निश्चयः</strong> **॥३२॥<br>
बलदेवः- **नेदम् इत्य्-आदि पद्यद्वयं कारिकात्रयेण व्याचष्टे, आत्तेत्य्-आदिना । स्वरूपस्य ग्रहणासम्भवात् प्रकटितेति ॥३२॥</p>
<p>**नाक-पाला महेन्द्राद्या वसुपा वसुधाधिपाः ॥३३॥<br>
बलदेवः- **वसुपालेति वसु-शब्देन वसुधा लक्ष्यते ॥३३॥</p>
<p>**वासुदेवादि-रूपाणाम् अवताराः प्रकीर्तिताः ।<br>
विष्णु-धर्मोत्तरे राम-लक्ष्मणाद्याः क्रमाद् अमी ॥३४॥<br>
बलदेवः- **रामादीनां चतुर्णा याथार्थ्यम् आह—वासुदेवादीत्य्-आदिना । <strong>आदि</strong>-शब्देन भरत-शत्रुघ्नौ । तथा च नारायणस्य चत्वारी व्यूहाः क्रमात् रामादयो विष्णु-धर्मोत्तरेणोक्ताः ॥३४॥</p>
<p><strong>पाद्मे तु रामो भगवान् नारायण इतीरितः</strong> ।</p>
<p><strong>शेषश् चक्रश् च शङ्खश् च क्रमात् स्युर् लक्ष्मणादयः ॥३५॥<br>
बलदेवः-</strong> मतान्तरम् आह—पाद्मे इति । आदिना भरताद्यो ग्राह्याः । तद् इदं कल्प-भेदेनैव सम्भाव्यम् ॥३५॥</p>
<p><strong>मध्य-देश-स्थितायोध्या-पुरेऽस्य वसतिः स्मृता</strong> ।</p>
<p>**महा-वैकुण्ठ-लोके च राघवेन्द्रस्य कीर्तिता ॥३६॥<br>
बलदेवः- **अथास्य चतुर् विध-रूपस्य भगवतो निवासम् आह—मध्येति । अस्य_—_राघवेन्द्रस्य, स-भ्रातृकस्य स-भृत्य-वर्गस्यति बोध्यम् । एतेन नृसिंह-रामयोः &ldquo;एते चांश कलाः&rdquo; [भा।पु। १.३.३८] इति वाक्यात प्राप्तम् अंशत्वम् अपोहितम् ॥३६॥</p>
<p>**श्री-कृष्णः ।<br>
बिल्वमङ्गले (कृष्ण-कर्णामृट, २.८५)—<br>
सन्त्व् अवतारा बहवः पुष्कर-नाभस्य सर्वतोभद्राः ।<br>
कृष्णाद् अन्यः को वा लतास्व् अपि प्रेमदो भवति ॥३७॥<br>
बलदेवः- **अथ श्री-कृष्णस्य परावस्थाम् आह—सन्त्व् इति । यत् तु रामे वन-वासाय निर्गते वृक्षादिभिर् अपि रुदितम् इति श्री-रामायणेऽप्य् उक्तं, तत् खलु तदैव विच्छेद-दुःखेनैव । इह तु संयोगेऽपि प्रतिदिनम् अपि तद् अस्तीति,</p>
<blockquote>
<p>त्रैलोक्य-सौभगम् इदं च निरीक्ष्य रूपं
यद् गो-द्विज-द्रुम-मृगाः पुलकान्य् अविभ्रन् ॥ [भा।पु। १०.२९.४०]
प्रणत-भार-विटपा मधु-धाराः
प्रेम-हृष्ट-तनवो ववृषुः स्म ॥ [भा।पु। १०.३५.९]</p>
</blockquote>
<p>इत्य्-आदि-वाक्याद् अवगतम् । दूर-प्रवासे तु परिषदां सौन्दर्य-मात्र-शेषतया अवस्थिति-मात्रम् अभूत्, इति ततो महान् अतिशयः । अत्र,</p>
<blockquote>
<p>गोप्यस् तपः किम् अचरन् यद् अमुष्य रूपं
लावण्य-सारम् असमोर्ध्वम् अनन्य सिद्धम् ॥ [भा।पु। १०.४४.१४]</p>
</blockquote>
<p>इत्य्-आदि-वाक्ये सत्य् अपि, अस्योदाहरणत्वम् अभियुक्त-वाक्यत्वेन निर्णायकत्वात् । पुष्कर-नाभस्यति_—_प्रतीतानुवादः, अप्रकट-प्रकाश-गतस्य स्वयं भगवत इत्य् अर्थः ॥३७॥</p>
<p><strong>परमैश्वर्य-माधुर्य-पीयूषापूर्व-वारिधिः</strong> ।</p>
<p>**देवकी-नन्दनस् त्व् एष पुरः परिचरिष्यते ॥३८॥<br>
बलदेवः- **परमेति । देवकी-नन्दन इति श्लिष्टम् उक्तम्, अग्रे विशेष व्यञ्जयिष्यामः, नन्दसुतो वासुदेवासुतश् च कृष्ण इत्य् अर्थः । पूर्वत्र नर-लीला कैवल्यात् माधुर्यम् एव बहु, इह तूभयं तुल्यम् इति ततोऽतिशयः । ऐश्वर्य-सम्पुटितं खलु माधुर्यम् अतिचारु-दर्पणपिहितचित्रवत्, माधुर्य-संयुक्तम् ऐश्वर्यञ्चाति-सुखकरं रङ्गपारदलिप्ताधारक-दर्पणवत्, इत्य् उभयामृत-वैशिष्टयात् इहैवातिशयित्वम् । परिचरिष्यते_—_निर्णेष्यते इत्य् अर्थः ॥३८॥</p>
<p><strong>यस्य वासः पुराणादौ ख्यातः स्थान-चतुष्टये</strong> ।</p>
<p>**व्रजे मधु-पुरे द्वार-वत्यां गोलोक एव च ॥३९॥<br>
बलदेवः- **यस्येति_—_प्रकटार्थः । पण-पूरण-न्यायेन सर्वेषां चतुष्टयत्वाद् एकत्रैव एव कारान्वयोऽत्र न्यायः ॥३९॥</p>
<p><strong>ननु सिंहास्य-रामाभ्यां साम्यम् अस्यागतं स्फुटम् ।<br>
इति विष्णु-पुराणीय-प्रक्रियात्र विलोक्यते</strong><sup id="fnref:50"><a href="#fn:50" class="footnote-ref" role="doc-noteref">50</a></sup>** ॥४०॥**</p>
<blockquote>
<p>&ldquo;विलोक्यते&rdquo; इत्य् अत्र &ldquo;विलिख्यते&rdquo; इति पाठान्तरम् ।</p>
</blockquote>
<p>**बलदेवः- **अत्र कश्चित् शङ्कते, नन्व् इति । कृष्णस्य स्वयं-रूपत्वम् उक्त्वापि नृसिंहादिना तस्य साम्यं ब्रुवन् उक्त विस्मर्तायं ग्रन्थ-कृद् इति भावः । परिहर्तुम् आह—इतीति । क्रमसोपानन्यायेन कृष्णयाथात्म्यारोहणान् नोक्त विस्मर्तृत्वम् इति भावः ॥४०॥</p>
<p><strong>तत्र मैत्रेय-प्रश्नः, चतुर्थेऽंशे [वि।पु। ४.१५.३-१०]—<br>
हिरण्यकशिपुत्वे च रावणत्वे च विष्णुना ।<br>
अवाप निहतो भोगान् अप्राप्यान् अमरैर् अपि ॥४१॥<br>
नालभत् तत्र चैवेह सायुज्यं स कथं पुनः</strong> ।</p>
<p>**सम्प्राप्तः शिशुपालत्वे सायुज्यं शाश्वते हरौ ॥४२॥<br>
बलदेवः- **हिरण्येति । सायुज्यं_—_सहयोगं, न तु स्वरूपैक्यं, सयुजो भावः सायुज्यम् इति व्युत्पत्तेः, &ldquo;यो दक्षिणे प्रमीयते पितॄणाम् एव हि महिमानं गत्वा चन्द्रमसः सायुज्यं सलोकताम् आप्नोति&rdquo; [म।ना।उ। २५.१] इत्य्-आदि श्रुतौ तथैव निर्णयाच् च । तथा च हिरण्यकशिपो रावणस्य च भगवता निहतस्यापि मोक्षो माभूत, शिशुपालस्य सतस्तेन निहतस्य सोऽभूत, इति नृसिंहादिषु त्रिषु किं स्वरूपकृतं गुणकृतं वा किञ्चित् तारतम्यम् अस्ति? इति वाच्यम् इत्य् अर्थः ॥४१-४२॥</p>
<p><strong>श्री-पराशरोत्तरं—</strong></p>
<blockquote>
<p>**<br>
दैत्येश्वरस्य वधायाखिल-लोकोत्पत्ति-स्थिति-विनाश-कारिणा अपूर्व-तनु-ग्रहणं कुर्वता नृसिंह-रूपम् आविष्कृतम् ॥ तत्र हिरण्यकशिपोर् विष्णुर् अयम् इत्य् एतन् न मनस्य् अभूत् ॥ निरतिशय-पुण्य-जात-समुद्भूतम्**<sup id="fnref:51"><a href="#fn:51" class="footnote-ref" role="doc-noteref">51</a></sup>** एतत् सत्त्वम् इति ॥ रजो**<sup id="fnref:52"><a href="#fn:52" class="footnote-ref" role="doc-noteref">52</a></sup><strong>द्रेक-प्रेरितैकाग्र-मतिस् तद्-भावना-योगात् ततोऽवाप्त-वध-हैतुकीं निरतिशयाम् एवाखिल-त्रैलोक्याधिक्य-धारिणीं दशाननत्वे भोग-सम्पदम् अवाप ॥४३॥</strong></p>
</blockquote>
<blockquote>
<p>&ldquo;समुद्भूत&rdquo; इत्य् अत्र &ldquo;सम्भूत&rdquo; इति पाठान्तरम् ।</p>
</blockquote>
<blockquote>
<p>&ldquo;रजोद्रेक&rdquo; इत्य् अत्र सन्धिराषः ।</p>
</blockquote>
<p>**बलदेवः- **स्वरूपभेदाभावेऽपि गुण-व्यक्तिकृतं तद् अस्तीति भावेनाह दैत्येति । दैत्येश्वरस्य_—<em>हिरण्यकशिपोः, वधाय कृते, भगवता नृसिंह-रूपम्, आविष्कृतम्</em>—<em>वैदूर्ये रूपान्तरम् इव स्वस्मिन् स्थितम् एव प्रकटितम् इत्य् अर्थः । कीदृशेन? इत्य् आह—अपूर्वा</em>—<em>पूर्वम् अदृष्टा, या तनुः</em>—<em>नृहरि-रूपा, तस्याः, ग्रहणम्</em>—<em>आविष्कृतम् इत्य् उक्तेः प्राकटयम्, कुर्वतेति ॥ ननु कृष्णस्यैव नृसिंहत्वात् तत्-करेण हतस्यापि कुतो न मोक्षः? तत्राह—तत्रेति । वेवेष्टि स्वरूप-नाम-गुण-लावण्येन ध्यातुर्हृदयम् इति विष्णुः, तद्-धीविरहात् मोक्ष-जनिकाया अनुरञ्जन-शक्तेस् तस्मिन् रूपेऽनुदयात् तद् अभाव इत्य् अर्थः ॥ तार्ह किं बुद्धिस् तस्याभूत्? तत्राह—निरतीति । सत्त्वं</em>—<em>प्राणिविशेषः । कुतः सा बुद्धिस् तस्याभूत्? तत्राह—रज इति</em>—_रजोगुण्-अविभ्रान्तत्वाद् इत्य् अर्थः । किन्तु नृसिंहेति तेजस्वि-प्राणित्वभावनायोगात् तत्-करेण वधाच् च हेतोरुत्तर जन्मनि सुरदुर्लभ-भोग-सम्पत् एव अभूद् इत्य् आह—तद्-भावनेत्यादिना ॥४३॥</p>
<p>**नातस् तस्मिन्न् अनादि-निधने पर-ब्रह्म-भूते भगवत्य् अनालम्बनी-कृते मनसस् तल्-लयम् ॥४४॥<br>
बलदेवः- <strong>सर्वोत्तमत्व-निश्चयेन अतिद्वेषेण वा वस्तुनि मनसो निवशः स्यात्, तद्-उभयाभावाद् एव दैत्येश्वरस्य नृ-हरौ मनोलयो नाभूत्, येन मोक्षः स्याद् इत्य् आह—<strong>नातस् तस्मिन्न्</strong> इत्य्-आदिना</strong> । <strong>तस्मिन् भगवति_—_नृ-हरौ</strong> । **कीदृशि? इत्य् आह—<strong>अनालम्बनी-कृते_—_<strong>मनो-निवेश-विषयताम् अप्राप्ते इत्य् अर्थः</strong> । मनसस्</strong> <strong>तल्-लयं</strong> न अवापेति पूर्वेणैव सम्बन्धः ॥४४॥</p>
<p>**दशाननत्वेऽप्य् अनङ्ग-पराधीनतया जानकी-समासक्त-चेतसो दाशरथि-रूप-धारिणस् तद्-रूप-दर्शनम् एवासीत् । नायम् अच्युत इत्य् आसक्तिर् विपद्यतो ऽन्तः-करणे मानुष-बुद्धिर् एव केवलम् अस्याभूत् । पुनर् अप्य् अच्युत-विनिपातन-मात्र-फलम् अखिल-भू-मण्डल-श्लाघ्यं चेदि-राज-कुले जन्म अव्याहतश् चैश्वर्य शिशुपालत्वे चावाप ॥४५॥<br>
बलदेवः- <strong>ननु कृष्णस्यैव दाशरथित्वात् तत्-करेण हतस्यापि मोक्षः कुतो नाभूद् इति चेत्? तत्रापि मोक्ष-जनक-तच्-छक्तेर् अनुदयात् न स इत्य् आह—दशाननत्वेऽपीति</strong> । <strong>अनङ्गाधीनतया अतिमनोज्ञ-तरुणीत्व-बुद्धया, न तु लक्ष्मीत्व-बुद्धया, जानक्यां समासक्त-चेतसो दशाननस्य, दाशरथि-रूप-धारिणः कृष्णस्य, तद्-रूप-दर्शनम् एवासीत्_—_पुण्यवशात् राजकुले लब्ध-जन्मायम् इत्य् अवैद् इत्य् अर्थः</strong> <strong>।</strong> <strong>न तु, अच्युतः_—_नित्य-स्वरूप-गुण-विभूतिकः सर्वोत्तमो विष्णुर् अयम्, इत्य् आसक्तिस् तस्यान्तः-करणेऽभूत्, येन मोक्षः स्यात्</strong> । <strong>कीदृशस्य? इत्य् आह—विपद्यतः_—_विपद्-ग्रस्तस्येत्य् अर्थः</strong> । <strong>किन्तु केवला मानुष-बुद्धिरेवोदैत्, तथा च दाशरथि-रूपेऽपि तच्-छक्तेर् अनुदयात् न स इति भावः</strong> । <strong>यत् तु मन्दोदर्याक्षिप्तस्य दशाननस्य तज्-ज्ञानम् उक्तम्, तनु तद्-आभास-मात्रम् एव, तद्-आवेशानुदयात्, इति बोध्यम्</strong> । <strong>किन्तु तद्-धेतुकात् वधात् पर-जन्मनि भोग-सम्पद्-एवाभूद् इत्य् आह—पुनरपीति</strong> । <strong>अच्युतः_—<em>दाशरथिः, तेन यत्, विनिपातनं</em>—_मरणं, तन्-मात्रस्य फलम्, उत्कृष्ट-कुले जन्म ऐश्वर्यश् च महद् अवापेति</strong> । <strong>आवृत-भगवद्-रूप-दर्शनात् तेन मरणाच् च स्वर्गाद् दिव्य-सम्पदश् च प्राप्तिर् इत्य् आह—सूत्र-कृत्_—<em>&ldquo;न सामान्याद् अप्य् उपलब्धेर् मृत्युवन्न हि लोकापत्तिः ।&rdquo; [ब्र।सू। ३.३.५२] इति । स्मृतिश् च</em>—_&ldquo;सामान्य-दर्शनाल्-लोका मुक्तिर् योग्यात्म-दर्शनात् ।&rdquo; [नारायण तन्त्र] इति</strong> <strong>।</strong> **विष्णुत्वेनाग्रहणम् एव तद्-रूपस्यावृतत्वं बोध्यम् ॥४५॥</p>
<p><strong>तत्र त्व् अखिलानाम् एव भगवन्-नाम्नां कारणान्य् अभवन् । ततश् च तत्-कारण-कृतानां</strong><sup id="fnref:53"><a href="#fn:53" class="footnote-ref" role="doc-noteref">53</a></sup>** तेषाम् अशेषाणाम् एवाच्युत-नाम्नाम् अनवरतानेक-जन्म-सम्बन्धि-तद्-विद्वेषानुबन्धि**<sup id="fnref:54"><a href="#fn:54" class="footnote-ref" role="doc-noteref">54</a></sup><strong>-चित्तो विनिन्दन-सन्तर्जनादिषूच्चारणम् अकरोत् । तच् च रूपम् उत्फुल्ल-पद्म-दलामलाक्षम् अत्य्-उज्ज्वल-पीत-वस्त्र-धार्य्-अमल-किरीट-केयूर-कटकोपशोभितम् उदार-पीवर-चतुर् बाहु-शङ्ख-चक्र-गदा-पद्म-धरम् अति-प्ररूढ-वैरानुभावाद् अटन-भोजन-स्नानासन-शयनादिष्व् अशेषावस्थान्तरेषु नैवापययाव् अस्यात्म-चेतसः ॥४६॥</strong></p>
<blockquote>
<p>&ldquo;तत्कारणकृतानाम्&rdquo; इत्य् अत्र &ldquo;तत्कालकृतानाम्&rdquo; इति पाठान्तरम् ।</p>
</blockquote>
<blockquote>
<p>&ldquo;सम्बन्धि-तद्विद्वेषानुबन्धि&rdquo; इत्य् अत्र &ldquo;संवार्धितविद्वेषानुबन्धि&rdquo; इति पाठान्तरम् ।</p>
</blockquote>
<p>**बलदेवः- <strong>अथ मोक्ष-जनिकाया मनोरञ्जन-शक्तेः स्वयं-रूपे कृष्णे सर्वदाभिव्यक्तेस्तया मनसोऽभिनिवेशात् तत्-करेण निहतस्य तस्य मोक्षोऽभूद् इत्य् आह—तत्रत्व् इति</strong>। <strong>मनोरञ्जना खलु नाम-माधुर्येण स्वरूप-माधुर्येण च स्यात्, तद्-उभय कृष्णे प्रव्यक्तम् इत्य् आह—तत्र तु—कृष्णे, निखिलानं, भगवतः—लक्ष्मीपतेः, नाम्नां प्रवृत्तौ, कारणानि—दैत्यारित्व-पुण्डरीकाक्षत्व-शार्ङ्गित्व-गरुडवाहनत्वादीनि, अभवन्</strong> । <strong>वासुदेवादि नाम्नां तत्र प्रवृत्तौ वसुदेव-जातत्वादीनि कारणानीति नाम-माधुर्येण तन्-मनोरञ्जना तावद् अभूत् ॥ ततश् च तैर् नामभिर् विष्णुर् अयम् इति निश्चित्य अनवरतानेक-जन्म-सम्बन्धि-तद्-विद्वेषानुबन्धि-चित्तः स शिशुपालः, तत्-कारण<sup id="fnref:55"><a href="#fn:55" class="footnote-ref" role="doc-noteref">55</a></sup>-कृतानां तद्-आदीनां हृद्यानीतानां तेषां नाम्नाम् उच्चारणं निन्दनादिष्वकरोत्, इति विद्वेषात् कृष्णे तस्मिन् मनसो लय उक्तः ॥ अथ स्वरूप-माधुर्येण च मनोरञ्जनाभूद् इत्य् आह—तच् च रूपम् इत्य्-आदिना</strong> । <strong>तत् रूपम्, अस्य—शिशुपालस्य, आत्मचेतसः—कृष्ण-निखात-मनसः, नैव अपययौ—अपगतं नाभूद् इत्य् अर्थः</strong> । <strong>कुत्र कुत्र? इत्य् आह—अटनेत्यादि</strong> । <strong>कृतो हेतोर् एवम्? तत्राह—अतिप्ररूढेति</strong> । **स्फुटार्थम् अन्यत् ॥४६॥</p>
<blockquote>
<p>&ldquo;तत्कारण&rdquo; इत्य् अत्र &ldquo;तत्काल&rdquo; इति पाठान्तरम् ।</p>
</blockquote>
<p>**ततस् तम् एवाक्रोशेषूच्चारयन् तम् एव हृदयेनावधारयन्न् आत्मविनाशाय भगवद्-अस्त-चक्रांशु-मालोज्ज्वलम् अक्षय-तेजः-स्वरूपं परम-ब्रह्म-भूतम् अपगत-द्वेषादि-दोषो भगवन्तम् अद्राक्षीत् ॥४७॥<br>
बलदेवः- **विद्वेष-हेतुकेनापि नामोच्चारणेन स्वरूप-ध्यानेन च स्पर्श-हनन-न्यायेन दग्ध-दोषः चक्र-सत्-प्रसङ्गेन च दर्शित-स्वरूप याथात्म्योपलब्ध-प्रेमा कृष्णं यथावदन्वभूद् इत्य् आह—ततस् तम् एवेत्यादिना ॥४७॥</p>
<p><strong>तावच् च भगच्-चक्रेणाशु व्यापादितस् तत्-स्मरण-दग्धाखिलाघ सञ्चयो भगवता तेनान्तम् उपनीतस् तस्मिन्न् एव लयम् उपययौ ॥४८॥<br>
बलदेवह्-</strong> एवं साधन-सम्पत्तिमान् कृष्णेनैवापाकृत तद्-देहः स्वसामीप्यं नीत इत्य् आह—तावच्चेत्य्-आदिना । अन्तः स्वरूपे निकटे प्रान्ते निश्चय नाशयोः । इति हैमः । लयं—संश्लेषम् ॥४८॥</p>
<p>**एतच् च तवाखिलं मयाभिहितम् । अयं हि भगवान् कीर्तितः संस्मृतश् च द्वेषानुबन्धेनाप्य् अखिल-सुरासुरादि-दुर्लभं फलं प्रयच्छति किम् उत सम्यग्-भक्ति-मताम् ॥४९॥ इति ।<br>
बलदेवः- **इत्थं च त्रयाणां नृसिंहादीनां स्वरूप-भेदाभावेऽपि कृष्णे स्वयं-रूपे सर्वदाभिव्यक्त-सर्वगुणे मोक्ष-जनक—तच्-छक्तेर् अभिव्यक्तेस्तया मनोरञ्जनया तस्य मोक्षोऽभूत्, नृसिंहादि-तद्-रूप-द्वये तु तच्-छक्तेर् अनभिव्यक्तस्तेन निहतस्यापि तस्य न मोक्ष इति त्वत्पृष्टं सर्वम् उत्तरितं मयेत्य् आह—एतच् च तवेति ॥</p>
<p>व्यञ्जितं स्फुटयति, अयं हीति । भगवानिति नित्य-योगेऽप्यतिशायने मतुप्,&ldquo;कृष्णस् तु भगवान् स्वयम्&rdquo; [भा।पु। १.३.२८] इत्य् उक्तेः, स्वयं-रूप इत्य् अर्थः । फलं—मोक्ष-लक्षणम् । सम्यग्-भक्ति-मतां तु मोक्ष-तद्-वश्यतातिशय इति भावः । अत्र भगवति भक्तिर् एव कर्तव्यतया मुनिना विवक्षिता, द्वेषस् तु हेयतयैव बोध्यः; &ldquo;योगिभिर् दृश्यते भक्त्या नाभक्त्या दृश्यते क्वचित् । द्रष्टुं न शक्यो रोषाच्च मत्सराच्च जनार्दनः ॥&rdquo; इति पाद्मोत्तर-खण्डाच्च । तस्मात् तेन मनोनिवेश एव फल-कृद् इति &ldquo;तस्मात् केनाप्य् उपायेन मनः कृष्णे निवेशयेत् ॥&rdquo; [भा।पु। ७.१.३१] इति श्री-भागवते देवर्षि-वाक्याद् एव ॥४९॥</p>
<p>**नोक्तं पराशरेणात्र स्थितौ तौ पार्षदाव् इति ।<br>
किन्तूभयोस् तयोर् आसीज् जन्म-त्रयम् इतीरितम् ॥५०॥<br>
बलदेवः- **ननु जय-विजययोर् वैकुण्ठ-द्वार-पालयोः सनकादि-शापात् वैकुण्ठाद्-विभ्रंशः, तृतीय-जन्मनि श्री-कृष्णेन निहतयोस् तयोः शापनि-वृत्ति-पूर्वक-स्वपद-प्राप्ति-निर्दिष्टा, इति तृतीय-स्कन्धानुसारेणैव पराशरोक्तेर् व्याख्येयत्वात् कथम् एतत् श्री-कृष्णस्य स्वयं-रूपतायाम् उदाहरणं? तत्राह—नोक्तम् इत्य्-आदि ॥५०॥</p>
<p><strong>अतः सर्वेषु कल्पेषु न तौ पार्षद-जौ मतौ</strong> ।</p>
<p>**अन्यथा न तयोः पातः प्रति-कल्पं समञ्जसः ॥५१॥<br>
बलदेवः- **अत्र—श्री-विष्णु-पुराणे, तौ पार्षदो स्थिताव् इत्य् अनुक्तेर् जन्म-त्रयमात्रोक्तेश् च पराशरेणापि तौ सर्वेषु कल्पेषु पार्षद-जौ न मतो, अन्यथा—प्रति-कल्पं तयोः पार्षद-जत्वे तेन मते, वारंवारं वैकुण्ठात् तत्-पातः समञ्जसो न स्यात् । अयम् अर्थः—कल्पावताराः खलु नृसिंहादयः प्रति-कल्पं चेत् पार्षदौ वैकुण्ठाद्-विभ्रंश्य ताभ्यां सह युद्ध-लीलां कुर्युर् इति स्वीकार्यम्, तर्हि तद्-उक्तानि हरेर् वात्सल्य-वाक्यानि वैकुण्ठानावृत्ति-वाक्यानि च व्याकुप्येयुः, तस्मात् प्रति-कल्पम् असुरैर् एव सह युद्ध-लीला ॥</p>
<p>तृतीय-स्कन्धे तु भगवद्-इच्छयैव वैकुण्ठात् प्रपञ्चे तयोः समागमः कादाचित् कः । तद्-इच्छा तु, &ldquo;भगवान् अनुगाव् आह यातं मा भैष्टम् अस् तु शम् । ब्रह्म-तेजः समर्थोऽपि हन्तुं नेच्छे मतं तु मे ॥&rdquo; [भा।पु। ३.१६.२९] इति तद्-उक्तेः । सापि वन्दि-गीत-स्वामि-विक्रम-दिदृक्षा-समुद्भूतया तयोर् इच्छयैवाभूद् इति व्याख्यातारः । तद्-इच्छाधीना तद्-इच्छा तु &ldquo;स्वेच्छामयस्य&rdquo; [भा।पु। १०.१४.२] &ldquo;भक्तेच्छोपात्त-देहाय&rdquo; [भा।पु। १०.२७.११, १०.५९.२५] इत्य्-आदि वाक्येभ्यः । नन्व् एव मनावृत्ति-वाक्यव्याकोपः? उच्यते । कर्म-कृता ह्यावृत्तिर् दोषत्वाय, न तु स्वेच्छा-कृतापि । अन्यथा हरेर् अपि प्रपञ्चेऽवतरतः सा शङ्क्येत । न च अनावृत्ति-वाक्यानि पर-व्योम-विषयाणि, न तु सत्य-लोक-गत-वैकुण्ठ-विषयाणि, इति वाच्यम्, &ldquo;ततो वैकुण्ठम् अगमद् भास्वरं तमसः परम् । यत्र नारायणः साक्षान् न्यासिनां परमा गतिः । शान्तानां न्यस्त-दण्डानां यतो नावर्तते गतः ॥&rdquo; [भा।पु। १०.८८.२५-२६] इति श्री-दशमे तद्-गताद् अप्य् अनावृत्ति-कथनात् ॥५१॥</p>
<p><strong>पराशरेण यद् गद्यं मैत्रेयायोत्तरीकृतम्</strong> ।</p>
<p>**श्लोकीकृत्य तद् एवेदं सङ्क्षेपेण विलिख्यते ॥५२॥<br>
बलदेवः- **अथ प्रत्युत्तर-गद्यं कारिकाभिर् व्याख्यातुम् आह—पराशरेणेति । मैत्रेयायेत्यादि—प्रस्फुटार्थम् ॥५२॥</p>
<p><strong>नृसिंह-रूपं हरिणा यद् आविष्कृतम् अद्भुतम्</strong> ।</p>
<p><strong>हिरण्यकशिपोर् अस्मिन् विष्णु-बुद्धिर् न निश्चिता ॥५३॥<br>
किन्त्व् एष पुण्य-सम्पन्नः कोऽपीति कृत-निश्चयः ।<br>
रज-उद्रिक्तता-नुन्न-मतिस् तद्-भाव-योगतः ॥५४॥<br>
ततोऽवाप्त-विनाशैक-हेतुकाम् अखिलोत्तमाम्</strong> ।</p>
<p>**अवाप भोग-सम्पत्तिं रावणत्वे सुदुर्लभाम् ॥५५॥<br>
बलदेवः- **ततोऽवाप्तेति—नृसिंहादवाप्तो यो विनाशो वधस्तद्धेतुकाम् इत्य् अर्थः, सुदुर्लभां भोग-सम्पत्तिं रावणत्वे, अवाप—लेभे ॥५५॥</p>
<p>**विष्णुत्वानिश्चयान् आतिद्वेषान् नावेश-सन्ततिः ।<br>
तां विना च भवेद्-द्वेषो नरकायैव वेनवत् ॥५६॥<br>
बलदेवः- **ताम् इति—आवेशसन्ततिं, विना केवलो विद्वेषो वेन-राजस्येव नरकायैव; &ldquo;कतमोऽपि न वेणः स्यात् पञ्चानां पुरुषं प्रति ।&rdquo; [भा।पु। ७.१.३१] इति वचनात्; न तु कंसस्येव मोक्षायेत्य् अर्थः ॥५६॥</p>
<p><strong>किन्त्व् अस्य सम्पत्-सम्प्राप्तिस् तत्-करेण मृतेः परम् ।<br>
एवम् आहैव-शब्देन तत्-साद्</strong><sup id="fnref:56"><a href="#fn:56" class="footnote-ref" role="doc-noteref">56</a></sup>**-गुण्यम् अनुस्मरन् ॥५७॥ **</p>
<blockquote>
<p>&ldquo;साद्गुण्य&rdquo; इत्य् अत्र &ldquo;वाङ्गुण्य&rdquo; इति पाठान्तरम् ।</p>
</blockquote>
<p>**बलदेवः- **तत्-करेण—नृसिंह-हस्तेन । एव-शब्देनेति—&ldquo;निरतिशयाम् एवाखिल&rdquo; इत्य् अत्रोपात्तेनेत्य् अर्थः ॥५७॥</p>
<p>**आवेशाभावतो दोषानाशाच् छुद्धम् अपश्यतः ।<br>
प्रकटेऽपि पर-ब्रह्म-रूपे तत्रास्य नो लयः ॥५८॥<br>
बलदेवः- **प्रकटेऽपीति । पर-ब्रह्मरूपे—नृसिंहे, अस्य—हिरण्यकशिपोः, लयः—संश्लेषः ॥५८॥</p>
<p>**रावणत्वे महाकाम-पराधीनीकृतात्मनः ।<br>
तद्वन् मनुष्य-धीर् अस्य श्री-रामेऽभून् मृताव् अपि ॥५९॥<br>
बलदेवः- **रामावतारेऽप्येवम् इत्य् आह—रावणत्वे इति । तद्वद् इति—हिरण्यकशिपोर् यथा नृसिंहे प्राणि-विशेष-बुद्धिस् तद्वत्, अस्य—रावणस्य, श्री-रामे मनुष्य-विशेष-बुद्धिरभूत् ॥५९॥</p>
<p>**अतोऽसौ चेदिराजत्वे पुनर् आपोत्तमां श्रियम् ॥६०॥<br>
बलदेवः- **अत इति—श्री-राम-करेण मृतेहेतोर् इत्य् अर्थः ॥६०॥</p>
<p><strong>तत्र कृष्णे समस्तानाम् एव नाम्नां रमापतेः</strong> ।</p>
<p>**कारणानि प्रवृत्तेस् तु निमित्तान्य् अभवंस् तदा ॥६१॥<br>
बलदेवः- **अथ चैद्यस्य कृष्णेन निहतस्य सतो मोक्षो यदभूत्, तत् खलु मोक्ष-जनकानुरञ्जन-शक्तेस् तत्र सर्वदाभिव्यक्तेस् तद्-हेतुकम् इत्य् आह—तत्र कृष्णे समस्तानाम् इत्य्-आदिना । नाम-महिम्ना स्वरूप-महिम्ना च मनोरञ्जना स्यात्, तत्र नाम-महिम्ना ताम् आह—। रमापतेः—विष्णोः समस्तानां नाम्नां तत्र कृष्णे प्रवृत्तेः कारणान्यभवन, तानि च पुण्डरीकाक्षत्वादीन्युच्यन्ते ॥६१॥</p>
<p>**तेन निश्चित्य तं विष्णुं स्वस्य द्विर् मरणं यतः ।<br>
अतिद्वेषान् महावेशात् तानि नामानि सर्वशः ।<br>
जजल्प सततं शश्वन् निन्दा-सन्तर्जनादिषु ॥६२॥<br>
बलदेवः- **तेन—नाम-योगेन, विष्णुर् अयं मच्-छत्रुर् इति निश्चयात् स्व-शत्रुधीविजृम्भितानि द्वेष-हेतुकाद् दैत्यावेशाच् च निन्दादिषु नामानि जजल्प ॥६२॥</p>
<p>**रूपं च तादृशं दृष्ट्वा विष्णुर् एवेति निश्चयात् ।<br>
नामवत् तच् च सर्वत्र सर्वदा चैव संस्मरन् ।<br>
दग्ध-तद्-द्वेषजाघौघः क्षिप्ते चक्र च तद्-रुचा ।<br>
अपेत-दैत्य-भावोऽन्ते तथा संस्कृत-दृष्टिकः ।<br>
तदा तूज्ज्वलम् अद्राक्षीत् परं ब्रह्म नराकृति ॥६३॥<br>
बलदेवः- **अथ रूप-महिम्ना ताम् आह—रूपं चेति । तादृशम्—उत्फुल्ल-पद्म-दलामलाक्षम् इत्य्-आद्य् उक्तम् इत्य् अर्थः । ताभ्यां च निर्दग्ध-विद्वेष-तज्जातपापराशिः ततश् च चक्र-सत्-प्रसङ्गेन दैत्य-देह-विनाश-समकालजात-सर्वोत्तमत्व-ज्ञानः प्रेम्णा, कृष्णम् अनुलीनम् अभूत्—अवाप तत् सायुज्यम्, इति स्वयं-रूपे कृष्णे तच्-छक्तेर् आविर्भावादधिकत्वम् इति ॥६३॥</p>
<p><strong>तदैव चक्र-घातेन दैत्य-देहे विनाशिते</strong> ।</p>
<p><strong>तद् एव ब्रह्म परमम् अनुलीनत्वम् आययौ ॥६४॥<br>
इत्य् उक्त्वाप्य् अत्र बक्यादेर् मोक्षम् अप्य् अर्भ-लीलया ।<br>
अमोक्षं कालनेम्यादेर् अन्यत्रापीश-चेष्टया</strong> ।</p>
<p>**मुनिः स्मृत्वा पुनः प्राख्यत् अयं हि भगवान् इति ॥६५॥<br>
बलदेवः- **इत्य् उक्त्वापीति—स्वयं-रूपे कृष्णे मोक्ष-जनक-मनोरञ्जन शक्तेः सर्वदाभिव्यक्तत्वाद्-विद्वेषेणाप्य् अत्यावेशात् तस्य मोक्षस् तत्-करेण निहतस्याभूद् इति सूचयित्वापीत्य् अर्थः । अथान्वय—व्यतिरेकाभ्यां कृष्णस्यैवासुरेभ्यो मोक्षदातृत्वमनुभूय तस्यैव स्वयं-रूपत्वमभ्यधाद् इत्य् आह—अत्र बक्यादेर् इति । अत्र—कृष्ण, अर्भलीलयापि बक्यादेर् मोक्षम्, अन्यत्र—एतस्यैव रूपान्तरे अजितादौ, ईशचेष्टयापि निहतस्य कालनेम्यादेरमोक्षं च स्मृत्वा, पुनः, मुनिः—पराशरः, प्राख्यत्, अयं हीत्यादि ॥६५॥</p>
<p>**हि प्रसिद्धम् अयं कृष्णो भगवान् स्वयम् एव यत् ।<br>
प्रीणतां द्विषतां चातश् चेतांस्य् आकर्षति द्रुतम् ।<br>
तस्मात् कीर्तित इत्य् आदि माहात्म्यं चित्रम् अत्र न ॥६६॥<br>
बलदेवः- **हीति—&ldquo;कृष्णस् तु भगवान् स्वयम्&rdquo; [भा।पु। १.३.२८] इत्य् आदौ ख्यातम् अस्य स्वयं भगवत्त्वम् । तस्येयं शक्तिर्यया प्रीणताम् इव द्विषताम् अपि चेतांस्यसौ द्रुतमाकर्षति ॥६६॥</p>
<p><strong>इति विज्ञाय गद्यानां हार्दं सौहार्दतः स्फुटम्</strong> ।</p>
<p>**तस्मात् स एव कैमुत्याद् भजनीयतयेष्यते ॥६७॥<br>
बलदेवः- **गद्यानां, हार्दम्—अभिप्रायं, सौहर्दात् विज्ञाय, तस्मात्—गद्यानां हार्दाद् एव हेतोः, सः—कृष्ण एव, कैमुत्याद् भजनीय इष्यते, इति &ldquo;किम् उत सम्यग्-भक्तिमताम्&rdquo; इति व्याख्यातम । यः कृष्णो विद्वेषेणापि स्वाविष्टेभ्यो मोक्षम् अपि ददाति, स भक्त्यनुरक्तेभ्यस् तं ददातीति किम् उत वक्तव्यं किन्तु स्वपर्यन्तं सर्वं तद्-अधीनं करोतीति भावः ॥६७॥</p>
<p>**अथाखिलानां नानां च प्रवृत्तौ कारणं शृणु ॥६८॥<br>
बलदेवः- **&ldquo;तत्र त्वखिलानाम् एव भगवन्-नाम्नां कारणान्यभवन्&rdquo; इत्य् अनेन लक्ष्मीशे नाम्नां प्रवृत्तेर्यानि निमित्तानि, तानि च कृष्णेऽप्य् अभवन्न् इति व्याचष्टे, अथाखिलानाम् इत्य्-आदिना ॥६८॥</p>
<p><strong>लक्ष्मीश-नामान्य् एवात्र प्रवृत्तेर् हेतु-साम्यतः ।<br>
तथैव हेतु-भेदाच् च वर्तन्ते यदु-पुङ्गवे ॥६९॥<br>
दैत्यारिः पुण्डरीकाक्षः शार्ङ्गी गरुड-वाहनः</strong> ।</p>
<p>**पीताम्बरश् चक्र-पाणिः श्रीवत्साङ्कश् चतुर्भुजः ॥<br>
इत्य् आदीन्य् अत्र नामानि प्रवृत्तेर् हेतु-साम्यतः ॥७०॥<br>
बलदेवः- **निमित्त-साम्यात् निमित्त-भेदाच् च प्रवृत्तिर् द्विधा, तत्र निमित्त-साम्यात् प्रवृत्तानि नामान्याह—दैत्यारिरित्य्-आदीनि ॥७०॥</p>
<p><strong>वसुदेवस्य पुत्रत्वाद्-वासुदेवो निगद्यते</strong> ।</p>
<p>**मधुवंशे यतो जातः कथ्यते माधवस् ततः ॥७१॥<br>
बलदेवः- **निमित्त-भेदात् कृष्णे यानि प्रवृत्तानि, तान्याह—वसुदेवस्येत्यादिना ॥७१॥</p>
<p><strong>श्री-हरि-वंशेऽपि [ह।वं। ६३.३६]—</strong></p>
<blockquote>
<p>**<br>
स च तेनैव नाम्नात्र कृष्णो वै दाम-बन्धनात्** ।</p>
</blockquote>
<p>**गोष्टे दामोदर इति गोपीभिः परिगीयते ॥७२॥<br>
बलदेवः- **दामोदर-नाम्नः कृष्णे प्रवृत्तौ निमित्तम् आह—स च तेनेति । तथा च यशोदया दाम्ना निबद्धोदरत्वं दामोदरत्वम् इति ॥७२॥</p>
<p><strong>तत्रैव [ह।वं। १५८.३०-३२]—</strong></p>
<blockquote>
<p>**<br>
अधोऽनेन शयानेन शकटान्तर-चारिणा ।<br>
राक्षसी निहता रौद्री शकुनी-वेश-धारिणी ॥<br>
पूतना नाम सा घोरा महाकाया महाबला** ।</p>
</blockquote>
<p>**विष-दिग्धं स्तनं क्षुद्रा प्रयच्छन्ती जनार्दने ॥७३॥<br>
बलदेवः- **अधोक्षज-नाम्नः कृष्णे प्रवृत्तौ निमित्तम् आह—अधोऽनेनेति ॥७३॥</p>
<p>**ददृशुर् निहतां तत्र राक्षसीं वन-गोचराः ।<br>
पुनर् जातोऽयम् इत्य् आहुर् उक्तस् तस्माद् अधोक्षजः ॥ इति ॥७४॥<br>
एषोऽधः शकटस्याक्षे पुनर् जात इवेत्य् अतः ।<br>
अधोक्षज इति प्राहुर् इति टीका कृतोदितम् ॥७५॥<br>
बलदेवः- **शकटस्याधः शयानेन, अनेन—कृष्णेन, शकुनी—बकी, निहता । कीदृशी? इत्य् आह—वेश-धारिणी—धृत-धात्री-वेशा । अनेन कीदृशेन? इत्य् आह—शकटेति—शकटस्याधोवर्तिना, तत्र लघु-पर्यङ्के शायितेनेत्य् अर्थः ॥</p>
<p>तथा च अक्षाधः पुनर् जातत्वम् । अधोक्षजत्वम् इति ॥७५॥</p>
<p><strong>तत्रैव [ह।वं। ७५.४५]—</strong></p>
<blockquote>
<p>**<br>
अहं किलेन्द्रो देवानां त्वं गवामिन्द्रतां गतः** ।</p>
</blockquote>
<p>**गोविन्द इति लोकास्त्वां गास्यन्ति भुवि शाश्वतम् ॥७६॥<br>
बलदेवः- **गोविन्द-नाम्नस् तदाह—अहं किलेति । तथा च, गवां—काम धेनुनाम्, अधिपतित्वं गोविन्दत्वम् इति ॥७६॥</p>
<p><strong>तत्रैव [ह।वं। ७५.४६]—</strong></p>
<blockquote>
<p>**<br>
ममोपरि यथेन्द्रस्त्वं स्थापितो गोभिर् ईश्वरः** ।</p>
</blockquote>
<p>**उपेन्द्र इति कृष्ण! त्वां गास्यन्ति दिवि देवताः ॥७७॥<br>
बलदेवः- **उपेन्द्र-नाम्नस् तद् आह—ममोपरीति । तथा च इन्द्रादधिकत्वम् उपेन्द्रत्वम् इति ॥७७॥</p>
<p><strong>श्री-विष्णु-पुराणे [वि।पु। ५.१६.२२]—</strong></p>
<blockquote>
<p>**<br>
यस्मात् त्वयैव दुष्टात्मा हतः केशी जनार्दन! ।<br>
तस्मात् केशव-नाम्ना त्वं लोके ज्ञेयो भविष्यसि ॥ इति ॥७८॥<br>
बलदेवः- **केशव-नाम्नस् तदाह—यस्माद् इति—नारदोक्तिः । निहत केशि-दानवत्वं केशवत्वम् ॥७८॥</p>
</blockquote>
<p>**इत्य् आदीन्य् अत्र नामानि प्रवृत्तेर् हेतु-भेदतः ।<br>
एषां प्रवृत्तेर् हेतुत्वम् अन्यद् एव रमापतौ ॥७९॥<br>
बलदेवः- **इति निमित्त-भेदैः कृष्णे प्रवृत्तिर् वासुदेवादि-नाम्नां दर्शिता । एषां लक्ष्मीशे प्रवृत्तौ निमित्तं भिन्नम् एवेत्य् आह—एषाम् इति । सर्व-हृन्-निवासित्वं वासुदेवत्वं, लक्ष्मीपतित्वं माधवत्वं, काञ्चीशोभित-मध्यत्वं दामोदरत्वम्, अधः-कृतैन्द्रियक-सुखत्वम् अधोक्षजत्वं, वेदवेद्यत्वं गोविन्दत्वम्, इन्द्र कनिष्ठत्वम् उपेन्द्रत्वं, केशौ ब्रह्म-रुद्रौ वयते बध्नातीति केशव त्वं चेति ॥७९॥</p>
<p>**किञ्चासुराणां द्विषतां कृष्णम् अप्राप्य नान्यतः!<br>
कुतोऽपि मुक्तिर् इत्य् आख्यद् एव-कार-द्वयेन सः ॥८०॥<br>
बलदेवः- **हतारि-गति-दायकत्वं श्री-कृष्णस्य स्वयं-रूपत्वगमकं वैष्णवादापादितं, पुष्णन्न् आह—किं चेति । अन्यतः—स्वस्यैव रूपान्तरात् नृसिंहादेः । सः—श्री-कृष्णः ॥८०॥</p>
<p><strong>तथा हि श्री-गीतासु [गी। १६.१९-२०]—</strong></p>
<blockquote>
<p>**<br>
तान् अहं द्विषतः क्रूरान् संसारेषु नराधमान्** ।</p>
</blockquote>
<p>**क्षिपाम्य् अजस्रम् अशुभान् आसुरीष्व् एव योनिषु ॥८१॥<br>
आसुरीं योनिम् आपन्ना मूढा जन्मनि जन्मनि ।<br>
माम् अप्राप्यैव कौन्तेय! ततो यान्त्य् अधमां गतिम् ॥ इति ॥८२॥<br>
बलदेवः- **तद्-वाक्यम्-उदाहरति, तानिति । माम् अप्राप्य—मत्-करेण मरणम् अलब्ध्वेत्य् अर्थः ॥८१-८२॥</p>
<p><strong>मां कृष्ण-रूपिणं यावन् नाप्नुवन्ति मम द्विषः</strong> ।</p>
<p>**तावद् एवाधमां योनिं प्राप्नुवन्तीति हि स्फुटम् ॥८३॥<br>
बलदेवः- **तत्-तद्-वाक्यं व्याख्याति, माम् इति—अगूढार्थम् ॥८३॥</p>
<p><strong>तस्मात् त्रयाणाम् एवायं श्रेष्ठ इत्य् अत्र विस्मयः</strong> ।</p>
<p>**को वा स्यात् न तथा यस्मात् स्वभावोऽन्यत्र दृश्यते ॥८४॥<br>
बलदेवः- **निगमयति, तस्माद् इति । त्रयाणां—नृसिंहादीनां मध्ये, अयं—कृष्णः एव, श्रेष्ठः—अभिव्यक्त-निखिल-शक्तित्वेन वरीयान्, इत्य् अत्र विस्मयः को वा स्यात्? न कोऽपीत्य् अर्थः । यस्मात्, तथा स्वभावः—हतारिगतिदातृत्वादि-लक्षणः, ततोऽन्यत्र—नृसिंहादौ, न दृश्यते ॥८४॥</p>
<p><strong>अतो मन्वक्षर-मनोः कल्पे स्वायम्भुवागमे</strong> ।</p>
<p><strong>पूज्यन्तेऽस्यावृतित्वेन राम-सिंहाननादयः ॥८५॥</strong></p>
<p>अत इति—कृष्णस्य स्वयं-रूपत्वाद् एव हेतोः, मन्वक्षर-मनोः—चतुर्दशाक्षरस्य तन् मन्त्रस्य, कल्पे इत्य्-आदि—प्रकटार्थम् । &ldquo;चत्वारो वासुदेवाद्याः पूज्यन्ते सह-शक्तिकाः । पूर्वादि-दिक्षु क्रमशो विदिक्षु परमेश्वराः । श्री-राम-सिंह-वदन-कूर्मोपेन्द्रा महाद्भुताः ॥&rdquo; इति तत्रत्यं वाक्यम् ॥८५॥</p>
<p>**नन्व् इदं श्रूयते शास्त्रे महा-वाराह-वाक्यतः ।<br>
महावराहे—<br>
सर्वे नित्याः शाश्वताश् च देहास् तस्य परात्मनः ।<br>
हानोपादानरहिता नैव प्रकृतिजाः क्वचित् ॥<br>
परमानन्द-सन्दोहा ज्ञान-मात्राश् च सर्वतः ।<br>
सर्वे सर्व-गुणैः पूर्णाः सर्व-दोष-विवर्जिताः ॥ इति ॥८६॥<br>
बलदेवः- **ननु &ldquo;एकोऽपि सन् बहुधा यो विभाति&rdquo; [गो।ताप्।ऊ। २०] इत्य् एकस्य कृष्णस्य बहुत्वात् तस्य सम्पूर्णत्वं सर्वत्र साम्प्रतं, क्वचिद् अपूर्णत्वं तु न शक्यं वक्तुं, क्षोदाक्षमत्वाद् इति कश्चित् प्रत्यवतिष्ठते—नन्व् इत्य्-आदिना ॥</p>
<p>पूर्वेषु रूपेषु पूर्णत्वे प्रमाणं, सर्वे नित्या इति । शाश्वताः—जगति पुनः पुनराविर्भाविणः । देहास् तस्येति—अभेदेऽपि षष्ठी &ldquo;चैतन्यम् आत्मनः स्वरूपम्&rdquo; इतिवद् उपपद्यते । स्वरूपाभेदाद् एव हानादिरहिताः । स्फुटार्थम् अन्यत् ॥८६॥</p>
<p><strong>किं च, श्री-नारद-पञ्चरात्रे</strong>—</p>
<p>**मणिर् यथा विभागेन नील-पीतादिभिर् युतः ।<br>
रूप-भेदम् अवाप्नोति ध्यान-भेदात् तथाच्युतः ॥ इति ॥८७॥<br>
बलदेवः- **मणिर् यथेति । मणिर् अत्र वैदूर्यं, तस्यैव, बहु-रूपत्वात्, स यथा रूपान्तरं दधानोऽपि मणिमूनं न विधत्ते, तद्वद् इति बोध्यम् ॥८७॥</p>
<p>**तस्मात् कथं तारतम्यं तेषां व्याख्यायते त्वया ।<br>
बलदेवः- **तस्माद् इति । तेषां—नृसिंहादीनां, तारतम्यम्—अंशित्वांशत्व-रूपम् ॥</p>
<p><strong>अत्रोच्यते परेशत्वात् पूर्णा यद्यपि तेऽखिलाः</strong> ।</p>
<p>**तथाप्य् अखिल-शक्तीनां प्राकट्यं तत्र नो भवेत् ॥८८॥<br>
बलदेवः- **समादधाति, अत्रोच्यते इत्य्-आदिना । तेऽखिला इति विलासाः स्वांशाश् च, स्वयं-रूपवत् पूर्णा इत्य् अर्थः । तत्रेति—विलास स्वांश-लक्षणे तस्मिन् भगवति । एतद् उक्तं भवति—यथा &ldquo;सर्वे नित्याः&rdquo; इत्य्-आदि पूर्णत्व वाक्यं, तथैव &ldquo;एते चांश कलाः पुंसः&rdquo; [भा।पु। १.३.२८] इत्य्-आद्य् अंशांशित्व-वाक्यश् चास्ति । पूर्वं<sup id="fnref:57"><a href="#fn:57" class="footnote-ref" role="doc-noteref">57</a></sup> स्वरूप-सत् सर्व-गुणकत्वात् सङ्गतिमत्, परन्त्व् अभिव्यक्तानभिव्यक्तं सर्व-गुणकत्वात् तथा, इति न काचित् क्षतिः । अन्यथा परं<sup id="fnref:58"><a href="#fn:58" class="footnote-ref" role="doc-noteref">58</a></sup> व्याकुप्येत् ॥८८॥</p>
<blockquote>
<p>Fओर्मेर् स्ततेमेन्त्- &ldquo;सर्वे नित्याः&rdquo; इत्य्-आदि</p>
</blockquote>
<blockquote>
<p>Lअत्तेर् स्ततेमेन्त्- &ldquo;एते चांश कलाः पुंसः&rdquo; [भा।पु। १.३.२८] इत्याद्य्</p>
</blockquote>
<p><strong>अंशत्वं नाम शक्तीनां सदाल्पांश-प्रकाशिता</strong> ।</p>
<p>**पूर्णत्वश् च स्वेच्छयैव नाना-शक्ति-प्रकाशिता ॥८९॥<br>
बलदेवः- **अथ विलासेषु स्वांशेषु च सर्वेषां गुणानां स्वरूपेण सत्त्वात् ते कदाचिद् आविः स्युर् इत्य् उक्ता व्यवस्था भज्यतेत्याक्षेपः स्यात्, तं निराकर्तुम् अंश-लक्षणम् आह—अंशत्वं नामेति । अंश-शब्देन तद्-एकात्म रूपो ग्राह्यः, श्री-कृष्णो नारायणादि-भाव-धरस् तत्-तत्-प्रकरण-पठितानेव गुणान्-आविष्कुर्यात्, न तु स्वनिष्ठान् सर्वान्, इति नोक्त-व्यवस्थाभङ्गः । तथा च उभय-हेतुक—मनोरञ्जना-रूप—हतारि-मोक्षदातृत्वं नृसिंहादित्वे नाभिव्यञ्जितम्, इति न तस्य तन् निहतस्यापि मोक्षः । सर्वेषु सर्व-शक्त्याविर्भावे स्वीकृते तु शास्त्रावधारितः सिद्धान्तो व्याकुप्येत् । नारायणे निखिल-कृष्ण-गुणाविर्भावे स्वीकृते तत्-पत्न्या कृष्णाङ्घ्रि-रजो-वाञ्छा भागवतोक्ता, रघुपतौ तस्मिन् स्वीकृते दृष्ट-रघुपतीनां मुनीनां कृष्ण-स्पृहा पाद्मोक्ता, त्रिषु पुरुषेषु तस्मिन् स्वीकृते तेषां कृष्णांशता च ब्रह्म-संहितोक्ता, न घटेत । एवं वासुदेवे सङ्कर्षणस्य स्वधिष्ण्यत्वधीर् बहु-सत्कृतिश् च, रघुपतौ सौमित्र्यादीनां स्वामित्व-बुद्धिर् अतिभक्तिश् च तत्र तत्रोक्ता व्याकुप्येत् । सदेति । अतो ज्येष्ठोऽपि बलदेवः &ldquo;प्रायो मायास् तु मे भर्तुः&rdquo; [भा।पु। १०.१३.३७] इत्य् एवावोचत् । पूर्णत्वम् इति—अंशित्वम् इत्य् अर्थः । तत्-त्वञ्चात्मेच्छयैव नाना-शक्ति-प्रकाशित्वम् इत्य् अर्थः । तथा च अंशिना अंशो व्यङ्ग्यः, नतु अंशेन अंशी इति यथायोगं भाव्यम् । कृष्णस्य सर्वाशित्वात् तद्-वय्ङ्ग्याः सर्वे, स तु नान्यव्यङ्ग्यः ॥८९॥</p>
<p>**शक्तिर् ऐश्वर्य-माधुर्य-कृपा-तेजो-मुखा गुणाः ।<br>
बलदेवः- **अथ शक्ति-शब्दाभिमतं स्फुटयति, शक्तिर् इति । स्वेतर-निखिल-स्वामित्वम् ऐश्वर्यं, सर्वावस्थासु चारुत्वं माधुर्यं, निर्निमित्त-पर-दुःख-प्रहाणेच्छा कृपा, कालमायाद्य् अभिभावी प्रभावस् तेजः, आदिना सार्वज्ञ-भक्त-वात्सल्य-तद्-वश्यतादयः ॥</p>
<p>**शक्तेर् व्यक्तिस् तथाऽव्यक्तिस् तारतम्यस्य कारणम् ॥९०॥<br>
बलदेवः- **अंशांशि-वाक्यानां निष्कर्षम् आह—शक्तर् इति । तारतम्यस्य—अंशांशि-भावस्य ॥९०॥</p>
<p><strong>शक्तिः समापि पुर्यादि-दाहे दीपाग्नि-पुञ्जयोः</strong> ।</p>
<p>**शीताद्य्-आर्ति-क्षयेणाग्नि-पुञ्जाद् एव सुखं भवेत् ॥९१॥<br>
बलदेवः- **पूर्णात् सुखातिशयो लभ्यते, न त्वंशात् तद्-रूपाद् अपीति दृष्टान्तेनाह—शक्तिर् इति । यद्यपि पुर्यादि-दाहे दीपाग्नि-पुञ्जयोः शक्तिः समा, तथापि शीतादि-हेतुकार्ति-क्षयेण अग्नि-पुञ्जाद् एव अतिशयितं सुखं न दीपात् ॥९१॥</p>
<p><strong>एवम् एव गुणादीनाम् आविष्कारानुसारतः</strong> ।</p>
<p>**भव-ध्वंसेन सौख्यं स्याद् भक्तादीनां यथा-यथम् ॥९२॥<br>
बलदेवः- **एवं नृसिंहादि-स्वांशस्य, तद्-अंशिनः कृष्णस्य च, भक्ताविद्या-विध्वंसने दैत्य-संहारे च शक्तिः समैव; किन्तु नित्याविर्भूत-हत-दैत्य्-आदि-मोक्ष-दातृत्वादि-सर्व-गुणात् अग्नि-पुञ्जोपमात् कृष्णाद् एव दैत्य्-आदि-भव-विध्वंसेन, सौख्यं—परानन्दाप्ति-रूपं, स्यात्; नृसिंहादितस् तु सुर-दुर्लभ-भोग-प्राप्तिर् एव दैत्य्-आदीनां, न तु भव-ध्वंस इति । भक्तादीनाम् इति आदिना योगिनां च श्रोतॄणाम् इति ॥९२॥</p>
<p><strong>किञ्च—<br>
एकत्वं च पृथक्त्वं च तथांशत्वम् उतांशिता</strong> ।</p>
<p>**तस्मिन्न् एकत्र नायुक्तम् अचिन्त्यानन्त-शक्तितः ॥९३॥<br>
बलदेवः- **ननु कृष्णे रुचि-निर्भरात् स्वयं-रूपतां प्रतिपादयसि, नृसिंहादौ तु तद्-अभावात् स्वांशताम् इति कथम् इति चेत्? तत्राह—एकत्वम् इति । यदि स्वरूप-भेदमभ्युपेत्य तथा तथा ब्रूयां, तर्हि तवायमाक्षेपः स्यात्, न च तथास्तीत्य् अचिन्त्य-शक्तितस् तथा तथा भावस् तस्यैकस्यैव वाचनिक इति नाक्षेपावकाशः ॥९३॥</p>
<p><strong>तत्रैकत्वेऽपि पृथक् प्रकाशिता, यथा श्री-दशमे [भा।पु। १०.६९.२]—</strong></p>
<blockquote>
<p>**<br>
चित्रं बतैतद् एकेन वपुषा युगपत् पृथक् ।<br>
गृहेषु द्व्य्-अष्ट-साहस्रं स्त्रिय एक उदावहत् ॥९४॥ इति ।<br>
बलदेवः-** &ldquo;चित्रम्&rdquo; इति शुकोक्तिः । एकः कृष्ण एकेन वपुषा युगपद् एव पृथक् पृथक् उदावहदित्य् उक्तेर् एकत्वे सत्येव पृथक् प्रकाशिता सिध्यति ॥९४॥</p>
</blockquote>
<p><strong>पृथक्त्वेऽप्य् एक-रूपतापत्तिः, यथा पाद्मे<br>
स देवो बहुधा भूत्वा निर्गुणः पुरुषोत्तमः ।<br>
एकीभूय पुनः शेते निर्दोषो हरिर् आदिकृत् ॥९५॥ इति ।<br>
बलदेवः-</strong> स देव इति । बहुधाभूत्वा एकीभूयेत्य् उक्तेः पृथक्त्वेऽप्य् एक-रूपता अचिन्त्य-शक्तितः सिध्यति ॥९५॥</p>
<p><strong>एकस्यैव अंशांशित्वं विरुद्धशक्तित्वं च । यथा श्री-दशमे [भा। १०.४०.७]—</strong></p>
<blockquote>
</blockquote>
<p><strong>अजन्ति त्वन्-मयास् त्वां वै बहु-मुर्त्य्-एक-मूर्तिकम् ॥९६॥ इति ।<br>
बलदेवः-</strong> &ldquo;यजन्ति&rdquo; इत्य् अक्रूरोक्तिः एकस्यैव अंशांशित्वे उदाहरणम् । एक-मूर्तिकम् इति—अंशित्वं, बहु-मूर्तीति—अंशत्वं, तवैकस्यैव सिध्यति ॥९६॥</p>
<p><strong>कौर्मे च—<br>
अस्थूलश् चानणुश् चैव स्थूलोऽणुश् चैव सर्वतः</strong> ।</p>
<p>**अवर्णः सर्वतः प्रोक्तः श्यामो रक्तान्त-लोचनः ।<br>
ऐश्वर्य-योगाद् भगवान् विरुद्धार्थोऽभिधीयते ॥९७॥<br>
बलदेवः- **विरुद्ध-शक्तित्वम् उदाहरति, अस्थूलश् चेति सार्ध-द्वाभ्याम् । भगवतः पर-ब्रह्मणो विज्ञानानन्द-वस्तुत्व-श्रवणात् स्थूलत्वाणुत्वाभ्यां जड-धर्माभ्यां स भगवान् विरहितः, तथापि ताभ्यां स्वरूप-निष्ठाभ्यां विशिष्टः सोऽभिधीयते; सहस्र-शीर्षत्व-त्रिविक्रमत्वावस्थायां स्थूलत्वस्य, जीवान्तर्यामितादशायाम् अणीयस्त्वस्य च श्रवणात् । तद्-वस्तुत्व श्रवणाद् एव वर्णेन श्यामत्वादिना विरहित इत्य् अवर्णः प्रोक्तः, &ldquo;मेघाभं वैद्युताम्बरम्&rdquo; [गो।ता।, पू। १०] &ldquo;स माम् ऋषभो लोहिताक्षः&rdquo; इति श्रवणात् श्यामो रक्तान्त-लोचनश् च सोऽ भिधीयते । कुत एवं? तत्राह—ऐश्वर्येति_—_अचिन्त्य-शक्ति-सम्बन्धाद् इत्य् अर्थः । मिथो विरुद्धाः, अर्थाः—गुणाः, यस्मिन् सः ॥९७॥</p>
<blockquote>
</blockquote>
<p>**तथापि दोषाः परमे नैवाहार्याः कथञ्चन ।<br>
गुणा विरुद्धा अप्यते समाहार्याः समन्ततः ॥९८॥ इति ।<br>
बलदेवः- **एवं तद्-योगाद् एव अनित्यत्वम् अपि<sup id="fnref:59"><a href="#fn:59" class="footnote-ref" role="doc-noteref">59</a></sup> तत्र स्वीकार्यं? तत्राह—तथापीति । दोषाः_—<em>जन्म-परिणामादयः । गुणा इति</em>—_ते चोक्ता एव ॥९८॥</p>
<blockquote>
<p>इति इन् सोमे वेर्सिओन्स्।</p>
</blockquote>
<p><strong>श्री-षष्ट-स्कन्धे च मिथो विरुद्धाचिन्त्य-शक्तित्वं यथा गद्येषु [भा।पु। ६.९.३४-३७]—</strong></p>
<blockquote>
</blockquote>
<p>**दुरवबोध इवायं तव विहार-योगो यद् अशरणोऽशरीर इदम् अनवेक्षितास्मत्-समवाय आत्मनैवाविक्रियमाणेन स-गुणम् अगुणः सृजसि हरसि पासि ॥९९॥<br>
बलदेवः- **वृत्रासुराद्-अतिभीताः सुराः स्वत्राणाय हरिं स्तुवन्ति, दुरवबोध इवेति । अयं तव, विहार-योगः_—_क्रीडासम्बन्धः, दुरवबोध इव _—<em>त्वद्-अचिन्त्य-शक्ति-वेदिभिर् अचिन्त्यतया सुबोधोऽपि तद्-अन्यैस् तार्किकैर् युक्त्य्-एक-बलैर् दुर्बोध इत्य् अर्थः । यत् त्वम् अगुणोऽतोऽशरीरोऽशरणोऽनवेक्षितास्मत्-समवायश् चाविक्रियमाणेनात्मना इदं स-गुणं विश्वं सृजसीत्यादि । समवायः</em>—_साहायम् । स-गुणः खलु कुलालादिर् धरादि-शरणः शरीर-चेष्टावान् दण्ड-चक्रादि-सहायः स-गुणं घटादि सृजति, श्रमादि-विकारं लभमानश् च दृश्यते; तद्-विलक्षणस्य विश्वं सृजतस् तव तद्-विहारो दुर्बोधः । अत्र त्रिशक्तिको हरिर् विश्व-हेतुः, तत्र क्षेत्र-ज्ञ-प्रकृतिमतो विश्वात्मना परिणामेपि तच्-छक्तिक-रूपात् अच्यावात् पराख्य-शक्तिकस्य सङ्कल्पेनैव तादृश-परिणामे निमित्तत्वात् तव दुर्बोधत्वं सुस्थम् ॥९९॥</p>
<p>**अथ तत्र भवान् किं देव-दत्तवद् इह गुण-विसर्ग-पतितः पारतन्त्र्येण स्वकृत-कुशलाकुशलं फलम् उपाददाति? आहो स्विद् आत्माराम उपशम-शीलः समञ्जस-दर्शन उदास्ते? इति ह वाव न विदामः ॥१००॥<br>
बलदेवः- **विश्वं पासीत्य् उक्तं, तत्-पालकत्वम् अपि दुर्बोधम् इत्य् आह—अथेति । तत्र भवानिति_—<em>पूजार्थम् । देवदत्तः</em>—<em>प्राकृतो जनः, यथा गृहक्षत्रादि निर्माय मित्रोदासीन-शत्रु-गहने तस्मिन् निविश्य स्वकृत-धर्माधर्म-फलं सुख-दुःखम् अनुभवति, तथैव भवानपि, गुण-विसर्गे</em>—<em>देवासुर-युद्धादि-लक्षणे, पतितः, पारतन्त्र्येण</em>—<em>देवादि-विषयक-कृपाधीनतया, स्वकृतं</em>—<em>स्वकीय-देवादिकृतं, कुशलाकुशल-फलं</em>—<em>सुख-दुःखम्, उपाददाति</em>—<em>आत्मीयत्वेन स्वीकरोति? आहोस्वित्</em>—<em>किं वा, समञ्जस-दर्शनः अप्रच्युत-शक्तिकः, आत्मारामः, उदास्ते</em>—_तत्र तत्र साक्षी सन् सुख-दुःखश् च तन्नोपाददाति? इति न विद्मः । अहूनां दुष्टानां विमर्दनात् विश्व-पालकत्वम् अर्ध-कुक्कुटीग्रस्तं, सति च तादृशे तत्-पालने साक्षितं च दुर्घटम् इति ॥१००॥</p>
<p>**न हि विरोध उभयं भगवत्य् अपरिगणित-गुण-गणे ईश्वरे अनवगाह्य-माहात्म्येऽर्वाचीन-विकल्प-वितर्क-विचार-प्रमाणाभास-कुतर्क-शास्त्र-कलितान्तः-करणाशय-दुरवग्रह-वादिनां विवादानवसरे ॥<br>
बलदेवः- **एवं लोक-दृष्ट्या विरोधमापाद्य अचिन्त्य-शक्ति-दृष्ट्या तद्-अभावमापादयन्ति, नेति । त्वयि विरोधो न, यस्मात्, उभयं_—<em>विश्वात्मकत्व-दुष्ट-विमर्दकत्व-पूर्वक-सत्-पालकत्व-रूपं विश्व-सृष्टि-कार्यं<sup id="fnref:60"><a href="#fn:60" class="footnote-ref" role="doc-noteref">60</a></sup>, तत्र तत्रौदासीन्य-रूपम् आत्माराम-कार्यश् च, इत्य् उभयं, युज्यते इत्य् अर्थः । न च लोक-दृष्टान्तेन त्वयि तत्-तच्-छङ्का युक्ता कर्तुम्, अचिन्त्य-महिमत्वात्, इत्य् अविरोधोपपादाय विशेषणानि; तेषु, भगवति</em>—<em>नित्य-प्रशस्तैश्वर्यादि-षट्के, अपरिगणित-गुण-गणे</em>—<em>असङ्ख्यात-सत्य-सङ्कल्पत्व-भक्त-वत्सलत्वादि-धर्मके, ईश्वरे</em>—<em>सर्व-प्रशास्तरि, अनवगाह्य-माहात्म्य</em>—<em>भक्ति-हीन-दुर्ज्ञेय-महिमनि; इति सत्य-सङ्कल्पत्वात् तादृश-विश्व-सृष्टयापि श्रमलेशाभावः, भक्त-वत्सलत्वात् तद्-विद्रोहि-विमर्दकत्वम्, ईश्वरत्वात् दुर्दान्त-दण्डधर्तृत्वं, भगवच्-छब्द-प्राप्तात् नित्य-लक्ष्मीकत्वात् कृत्स्न-विरक्तिकत्वाच् च नात्मनि तत्-तन्-मननम् इति । ननु ममेदृशतां केचित् पण्डिता न सहन्ते? तत्राह । अर्वाचीनाः</em>—<em>वस्तु-स्वरूपासंस्पर्शिनः, विकल्पादयो येषु, तादृशैः स्वोत्प्रेक्षितैः शास्त्रैः, कलितं ग्रस्तं, यत् अन्तः-करणं, तत्र, आशेरते</em>—<em>शयानास् तिष्ठन्ति, ये दुरवग्रहाः</em>—<em>हठाः, तैर् एव, वादिनां</em>—<em>विवदमानानाम्, विवादस्य, अनवसरे</em>—<em>अगोचरे इत्य् अर्थः । तेषु, विकल्पः <em>—</em>&ldquo;एवं वा एवं वा&rdquo; इत्य् आकारः, वितर्कः</em>—<em>&ldquo;किम् अत्र युक्तम्&rdquo; इत्य् अनिश्चयः, विचारः</em>—_&ldquo;इत्थम् एव&rdquo; इति निश्चयः, तत्र प्रमाणाभासाः, कुत्सितास् तर्का इति ॥</p>
<blockquote>
<p>विश्व-स्रष्टृ-कार्यं इन् मोस्त् एदितिओन्स् wहिछ् सेएम्स् मोरे रेअसोनब्ले।</p>
</blockquote>
<p><strong>उपरत-समस्त-माया-मये केवल एवात्म-मायाम् अन्तर्धाय को न्व् अर्थो दुर्घट इव भवति स्वरूप-द्वयाभावात् सम-विषम-मतीनां मतम् अनुसरसि यथा रज्जु-खण्डः सर्पादि-धियाम् ॥१०१॥ इति ।<br>
बलदेवः-</strong> ननु काचिद् इन्द्रजाल-विद्येव मयि प्रतारिणी मायास्ति, तया तत्-तद्-भाव-प्रतीतिः अवास्तवी इति चेत्? तत्राह—उपरतेति—&ldquo;याथातत्थ्यतोऽर्थान् व्यदधात्&rdquo; [ई।उ। ८] इति श्रुतेः सत्य-कार्य-हेतुत्वात् सत्यैव तव शक्तिः, न त्व् इन्द्रजाल-तुल्येत्य् अर्थः । एवं चेत् तर्ह्य् आत्माराम इत्याद्य् उक्तिर् भवतां बाधितार्था? तत्राह—केवल एवेति—विशुद्ध-विज्ञानमये गुण-गुणि-भावेनागृहीते इत्य् अर्थः । एवं तर्हि &ldquo;दुरवबोध इवायं तव विहार-योगः&rdquo; इत्याद्य् उक्तिर् भवतां बाधितार्था? तत्राह—आत्म-मायाम् इत्य्-आदि । आत्म् अभूता या माया—अचिन्त्या इच्छा-शक्तिः, ताम्, अन्तर्धाय—मध्ये-कृत्वा, को न्वर्थे दुर्घट इव? अपि तु सर्वः सुघट इत्य् अर्थः; &ldquo;आत्म-माया तद्-इच्छा स्यात्&rdquo; इति शब्द-महोदधेः । ननु भो देवाः! मम किं स्वरूप-द्वयं भवद्भिर् अभिमतं, स-गुणं शान्तोदितम् एकं, निर्गुणं नित्योदितं द्वितीयमिति? तत्राह—स्वरूप-द्वयाभावाद् इति । एक एव त्वम् अव्यक्त-विशेषः केवल उच्यसे, व्यक्त-विशेषस् तु भगवान्, इति एकस्यैव भाव नाभेदेन द्वेधा भातिः । एवम् आह—सूत्रकारः—&ldquo;गति-सामान्यात्&rdquo; [ब।सू। १.१.१०] इति । अस्यार्थः—परं तत्त्वम् एकम् एव कुतः? सर्वेषु वेदान्तषु, गतेः—ज्ञानस्य, सामान्यात्—ऐक-रूप्याद् इति । अयं भावः—&ldquo;चयस् त्विषाम् इत्य् अवधारितं पुरा ततः शरीरीति विभाविताकृतिम् । विभुर् विभक्तावयवं पुमानिति क्रमादमुं नारद इत्य् अबोधि सः ॥&rdquo; [शि।व। १.२] इत्य् अत्र एकस्य देवर्षेस् तथा तथा प्रतीतिर् दूरत्वान्तिकत्व-निबन्धना यथा वर्णिता, तथैव एकस्य तत्त्वस्य ज्ञान-भक्ति-निबन्धना केवलत्व-भगवत्त्व-रूपा सेति, नास्ति वस्तुनि भेद-लेश इति । ननु चेद् एवं, तर्हि नानामतानि कस्माद् इति चेत्? त्वत्त एव तानीत्याह—समेति । उच्चावच-बुद्दीनां मतानि त्वम् एवाज्ञातयाथात्म्यः, अनुसरसि—भासयसि, तेषु तत्-तन्-मतानीत्य् अर्थः । रज्जुर् यथा अज्ञातयाथात्म्य सर्प-दण्ड-धारा-मालादि-बुद्धीनां हेतुः, &ldquo;भवन्ति भावा भूतानां मत्त एव पृथग्-विधाः ।&rdquo; [गी १०.५] इति त्वद् उक्तेर् इति ॥१०१॥</p>
<p><strong>अत्र कारिकाः—<br>
विना शरीर-चेष्टत्वं विना भूम्यादि-संश्रयम्</strong> ।</p>
<p>**विना सहायांस् ते कर्माविक्रियस्य सुदुर्गमम् ॥१०२॥<br>
बलदेवः- **गद्यार्थान् कारिकाभिर्व्याख्याति, विना शरीरेत्यादिभिः । अशरण इत्य् अस्य भूम्यादीति, शरण-शब्दस्याश्रय-वाच्यत्वं, &ldquo;शरणं गृह-रक्षित्रोः&rdquo; इत्य् अमरः । अनवेक्षितेत्यस्य विना सहायानिति । विहार-योगत्यस्य कर्मेति । सुदुर्गमं—दुरवबोधम् इत्य् अर्थः ॥१०२॥</p>
<p><strong>उक्तो गुण-विसर्गेण देवासुर-रणादिकः ।</strong></p>
<blockquote>
<p><strong>तस्मिन् पतित आसक्तः पारतन्त्र्यं तु तद् भवेत्</strong> ।</p>
</blockquote>
<p>**यदाश्रितेषु देवेषु पारवश्यं कृपाकृतम् ॥१०३॥<br>
बलदेवः- **गुण-विसर्ग-पदं व्याचष्टे, उक्त इति ॥१०३॥</p>
<p>**तेन स्वकृतम् आत्मीय-कृतं शुभ-शुभेतरत् ।<br>
सुख-दुःखादि-रूपं किं फलं स्वीकुरुते भवान् ॥१०४॥<br>
बलदेवः- **स्व-कृत-पदं व्याख्याति, आत्मीय-कृताम् इति—आत्मीयैर् देवैः कृतम् अर्जितं, यत् शुभाशुभ-फलं सुख-दुःखं, तत् स्वकीयं मनुते इत्य् अर्थः ॥१०४॥</p>
<p>**आत्मारामतया किं वा, तत्रोदास्तेतराम् इति ।<br>
न विद्मः किन्तु नैवेदं विरुद्धम् उभयं त्वयि ॥१०५॥<br>
बलदेवः- **एतच् च न सम्भवेद् इत्य् आह—आत्माराम तयेति । एवं संशय अथ विरुद्ध-गुण-शालिन्य्-अविचिन्त्य-वस्तुनि त्वयि तद्-उभयं सम्भवेद् इति सिद्धान्तयति, किन्त्वित्य्-आदि ॥१०५॥</p>
<p><strong>तत्र हेतुर् भगवतीत्य् आदि प्रोक्तं पद-द्वयम्</strong> ।</p>
<p><strong>तथैवेश्वर इत्य् आदि-पदानां पञ्चकं मतम् ॥१०६॥<br>
भगवत्त्वेन सार्वज्ञ सद्-गुणत्वं तथान्यतः</strong> ।</p>
<p>**ब्रह्मत्वं केवलत्वेन लभ्यते तत्र च स्फुटम् ॥१०७॥<br>
बलदेवः- **ननु सप्तभिः पदैः किं किमागतं? तत्राह—भगवत्त्वेनेत्यादि । अन्यत इति—अपरिगणितेत्यादिकात् द्वितीयात् पदात्, तत्-प्रभृति-पद-पञ्चकात् वा, सद्-गुणत्वं—भक्त-वात्सल्य-तद्-आर्ति-परिहर्तृत्व–दुष्ट-विनाशित्वादि–सद्-गुणत्वम् इत्य् अर्थः । केवलत्वेन—सप्तम-पदार्थेन तु, ब्रह्मत्वम्—अनभिव्यक्त-सर्वज्ञत्वादि-लक्षणं, लभ्यते इत्य् अर्थः ॥१०६-१०७॥</p>
<p>**यद्य् अपि ब्रह्मता-हेतोः सर्वत्र स्यात् तटस्थता ।<br>
तथाप्य् आदि-गुण-द्वय्या भवेद् भक्तानुकूलता ॥१०८॥<br>
बलदेवः- **ननु केवलत्वं चेत् स्वरूप-धर्मस् तर्हि देवेषु भक्तेष्व् अपि तस्य, तटस्थता—उदासीनत्वं<sup id="fnref:61"><a href="#fn:61" class="footnote-ref" role="doc-noteref">61</a></sup>, स्यात्? तत्राह—तथापीति । आदिगुण-द्वय्या—भगवतीत्यादि-विशेषण-द्वयाधि-गतया । तस्यापि तद् यस्य केवलत्ववत् स्वरूप-धर्मत्वाद् इति भावः ॥१०८॥</p>
<blockquote>
<p>औदासीन्यं इन् सोमे वेर्सिओन्स्।</p>
</blockquote>
<p><strong>नन्व् एकस्य स्वरूपस्य द्वै-रूप्यं कथम् एकदा</strong> ।</p>
<p>**तत्राह अर्वाचीनेति तादृशानां हि वादिनाम् ।<br>
विवादस्यानवसरे तस्य तावद् अगोचरे ॥१०९॥<br>
बलदेवः- **ननु असाधारणस्य केवलत्वस्य व्यावर्तकत्वात् भगवत्तत्त्वात् ब्रह्मतत्त्वम् अन्यत् स्यात्? इत्याशङ्कयते, नन्व् इति । समाधत्ते, तत्रा हेत्यादिना ॥१०९॥</p>
<p>**अतोऽचिन्त्यात्म-शक्तिं तां मध्ये कृत्यात्र दुर्घटः ।<br>
को न्व् अर्थः स्याद् विरुद्धो ऽपि तथैवास्या ह्य् अचिन्त्यता ।<br>
सा च नानाविरुद्धानां कार्याणाम् आश्रयान् मता ॥११०॥<br>
बलदेवः- **वस्तु-सिद्धान्तं दर्शयति, अतोऽचिन्त्येति । को न्वर्थ इति—सर्व-कर्तृत्व–तद्-उदासीनत्व-रूपोऽर्थः, मिथो विरुद्धोऽपि दुर्घटो नेत्य् अर्थः । तथैव—स्वरूपवत्, अस्याः—शक्तेः, अचिन्त्यता स्यात् । सा चेति । सा—शक्तेर् अचिन्त्यता, मता—अनुमितेत्य् अर्थः ॥११०॥</p>
<p><strong>श्रुतेस् तु शब्द-मूलत्वात्&rdquo; इति च ब्रह्म-सूत्र-कृत्</strong> <strong>।<br>
अचिन्त्याः खलु ये भावा न तांस् तर्केण योजयेत् ।</strong></p>
<blockquote>
<p>**इति स्कान्द-वचस् तच् च मण्यादिष्व् अपि दृश्यते ॥१११॥<br>
तादृशीं च विना शक्तिं न सिध्येत् परमेशता ।<br>
यतश् चानवगाह्यत्वेनास्य माहात्म्यम् उच्यते ॥११२॥<br>
बलदेवः- **न केवलम् अनुमानम् एव तत्र प्रमाणम्, अपि तु श्रुत्यादि चास्तीत्याह—श्रुतेस्त्व् इति । अस्यार्थः—लौकिके कर्तरि कुलाल-वर्धक्यादौ ये दोषा विकार-खेदादयस् ते परमात्मनि कर्तरि न स्युः; कुतः? श्रुतेः—सर्व कुर्वन्नपि परमात्मा विकारादि-दोषैर् अस्पृष्ट इति &ldquo;स विश्व-कृद् विश्व-विद् आत्म-योनिः&rdquo; [श्वे।उ। ६.१६] &ldquo;निष्कलं निष्क्रियं शान्तं निरवद्यं निरञ्जनम् ।&rdquo; [श्वे।उ। ६.१९] इति श्रवणात् । ननु बाधितमर्थः श्रुतिः कथम् आह—इति चेत्? तत्राह—शब्देति—अचिन्त्यार्थस्य शब्द-प्रमाणैकवेद्यत्वाद् इत्य् अर्थः । अत्रार्थे स्मृतिम् उदाहरति, अचिन्त्या इति । प्राकृतेषु मण्यादिषु चेत् सा शक्तिः, किम् उत परेशे? इति कैमुत्यं सिध्यतीति ॥ यतश् चेति—अचिन्त्य-शक्तित इत्य् अर्थः । स्फुटम् अन्यत् ॥१११-११२॥</p>
</blockquote>
<p><strong>अज्ञानम् इन्द्रजालं वा वीक्ष्यते यत्र कुत्रचित्</strong> ।</p>
<p><strong>अतो न पारमैश्वर्यं तेन तस्य प्रसिध्यति ॥११३॥<br>
तच् च तस्य</strong><sup id="fnref:62"><a href="#fn:62" class="footnote-ref" role="doc-noteref">62</a></sup>** न हीत्य् आह स्फुटश् चोपरतेत्य् अदः ।**</p>
<blockquote>
<p>&ldquo;तच् च तस्य&rdquo; इत्य् अत्र &ldquo;तच् च तत्र&rdquo; इति पाठान्तरम् ।</p>
</blockquote>
<p>**तथा भगवतीत्य् आदि-पदानां षट्-तयस्य च ।<br>
भवेत् प्रयोग-तात्पर्यम् अत्र निष्फलम् एव हि ॥११४॥<br>
बलदेवः- **न चेश्वरस्य अज्ञानं कुहकं वा शक्यं वक्तुम् इत्य् आह—अज्ञानम् इति । रज्जोर् अज्ञानं यस्यास्ति, तत्राज्ञाता रज्जुः सर्पादिकम् उद्भासयति, ऐन्द्रजालिके पुंसि स्थिता इन्द्रजाल-विद्या लोकान् प्रति नानार्थान् प्रत्याययति, न हि तेन तया च रज्जु-खण्डस्य ऐन्द्रजालिकस्य च ईश्वरता सिध्यति, इति तद्-द्व्यम् ईश्वरस्य न वक्तव्यम् । कुतः? उपरतेत्यादि-विशेषणाद् इत्य् अर्थः ॥ तथ इत्य्-आदि—तत्र तद्-द्वये स्वीकृते, भगवतीत्यादीनां षट्-तयस्य प्रयोग-तात्पर्यम्, निष्फलं—व्यर्थं, भवेत्; किं व्यावर्तयितुं तानि विशेषणानि कृतानि? इत्य् अर्थः ॥११३-११४॥</p>
<p>**तस्मान् न शास्त्र-युक्तिभ्याम् उभयं तद् विरुध्यते ।<br>
बलदेवः- **निगमयति, तस्माद् इति । शास्त्र-युक्तिभ्याम्—अचिन्त्य-शक्ति-निरूपकाभ्याम् इत्य् अर्थः, तत् उभयं—विश्व-पालकत्वं तत्रौदासीन्यश् च, न विरुध्यते ॥</p>
<p><strong>तथाप्य् उच्चावच-धियाम् अनेवं-तत्त्व-वेदिनाम्</strong> ।</p>
<p>**मतानुसारतो भासि रज्जुवत् त्वं तथा तथा ॥११५॥<br>
बलदेवः- **चेद् एवं मद् याथात्म्यं, तर्हि नानामतानि कुतः? तत्राह—तथाप्य् उच्चावचेति—व्याख्यातं प्राक् ॥११५॥</p>
<p><strong>ननु भोः केवलं ज्ञानं ब्रह्म स्याद् भगवान् पुनः</strong> ।</p>
<p><strong>नानाधर्मेति तत्रापि स्वरूप-द्वयम् ईक्ष्यते ॥<br>
इति प्राहुः स्वरूपति तत्-स्वरूपस्य नैवहि ।<br>
कदापि द्वैतम् एकस्य धर्म-द्वयम् इदं ध्रुवम्</strong><sup id="fnref:63"><a href="#fn:63" class="footnote-ref" role="doc-noteref">63</a></sup>** ॥११६॥**</p>
<blockquote>
<p>&ldquo;द्वैतम् एकस्य धर्म-द्वयम् इदं ध्रुवम्&rdquo; इत्य् अत्र &ldquo;द्वैतम् एकस्याव्यक्त्याव्यक्त्या भिदाद्वयम्&rdquo; इति पारान्तरम् ।</p>
</blockquote>
<p>**बलदेवः- **पुनराशङ्क्य समादधाति, ननु भो इत्य्-आदिना ॥ इति प्राहेति—इति पूर्वपक्षे प्राप्ते सिद्धान्तमाहेत्य् अर्थः । धर्म-द्वयम् इति—यस्य भगवत्त्वं, तस्यैव केवलत्वं च, इत्य् एकस्यैव धर्म-द्वयम् इदं, ध्रुवं—निश्चितम् । इत्थश् च केवलाद्वैतिनाम् इव ब्रह्म-स्वरूपं शास्त्र-कृतां नाभिमतं, किन्तु &ldquo;चयस् त्विषाम्&rdquo; इति न्यायेन एकस्यैव धर्म-द्वयम् इत्य् अर्थः ॥११६॥</p>
<p>**ततो विरोधस् तच्-छक्ति-विलासानां यद् ईक्ष्यते ।<br>
तद् एवाचिन्त्यम् ऐश्वर्यं भूषणं न तु दूषणम् ॥११७॥<br>
बलदेवः- **तत इति—जगत्-कर्तृत्व–तत्-पालकत्व–तद्-औदासीन्य-रूपी यो विरोधस् तच्-छक्तीनां दृश्यते, तद् एव पारमैश्वर्यम् अचिन्त्य-शक्ति-कृतं, भूषणम् एवेति—निर्विशेषवाद-गन्धोऽपि नास्तीति न प्राचा सार्धं विरोध-लेशश् च ॥११७॥</p>
<p>**इयम् एव विरोधोक्तिस् तृतीयेऽपि च दृश्यते ।<br>
बलदेवः- **मिथो-विरुद्धाचिन्त्य-शक्तिकत्वं विधान्तरेणाह—इयम् एवेति ॥</p>
<blockquote>
<p>**[भा।पु। ३.४.१६] इति—<br>
कर्माण्य् अनीहस्य भवोऽभवस्य ते<br>
दुर्गाश्रयो ऽथारि-भयात् पलायनम् ।<br>
कालात्मनो यत् प्रमदा-युताश्रमः<br>
स्वात्मन्-रतेः खिद्यति धीर् विदाम् इह ॥११८॥<br>
बलदेवः- **कर्माणीति उद्धव-वाक्यं, स्फुटार्थम् । <strong>इह</strong> एषु कर्मादिष्व् इत्य् अर्थः ॥११८॥</p>
</blockquote>
<p><strong>तत् तन् न वास्तवं चेत् स्यात् विदां बुद्धि-भ्रमस् तदा</strong> ।</p>
<p>**न स्याद् एवेत्य् अचिन्त्यैव शक्तिर् लीलासु कारणम् ।<br>
यथा यथा च तस्येच्छा सा व्यनक्ति तथा तथा ॥११९॥<br>
बलदेवः- **तत् तद् इति—यद्य् एतत् मिथो-विरुद्धं वस् तु वास्तवं न स्यात्, तदा तत्त्व-विदाम् एषां बुद्धि-भ्रमो न स्यात्, अतस् तादृश तत्-सम्पादिका अचिन्त्य-शक्तिर् एव सिद्धेति ॥ स्फुटम् अन्यत्॥११९॥</p>
<p><strong>एवं प्रासङ्गिकं प्रोच्य प्रकृतार्थो निरूप्यते</strong> ।</p>
<p><strong>ननु यः प्रकृति-स्वामी योऽन्तर्यामी च पूरुषः</strong> ।</p>
<p>**ताभ्याम् अधिकता नास्य कंसारेर् उपपद्यते ॥१२०॥<br>
बलदेवः- **एवम् इति—नित्याविर्भूत-निखिल-शक्तिकत्व-हेतुके कृष्णस्य स्वयं-रूपत्वे निर्णये, प्रसङ्गागतम् एकत्वेऽपि पृथक्त्वादिकं निरूप्य, इदानीं प्रकृतं स्वयं-रूपत्वं निरूप्यते इत्य् अर्थः ॥ तथा हि, नन्व् इति । प्रकृति-स्वामी—कारणार्णवशायी पूरुषः, अन्तर्यामी च—गर्भोदकशायी, ताभ्यामधिकः कृष्णो नेत्य् अर्थः ॥१२०॥</p>
<p>**तथा हि श्री-प्रथमे [भा।पु। ३.१.१-५]—<br>
जगृहे पौरुषं रूपं भगवान् महद्-आदिभिः ।<br>
सम्भूतं षोडश-कलम् आदौ लोक-सिसृक्षया ॥१२१॥<br>
बलदेवः- **तत्र कारणार्णवशायिनम् आह—जगृहे इति । आदौ—पूर्वं, भगवान्—परमव्योमाधीशः, पौरुष—पुरुषाकारं पुरुषाख्यं वा, रूपं—विग्रहं, जगृहे—प्रकटितवान् । केन हेतुना? इत्य् आह—महद्-आदिभिर् लोक-सिसृक्षया । कीदृशं रूपं? सम्भूतं—सम्यक् सत्यं; यद् वा, महद्-आदिभिर् लोक-सिसृक्षया, सम्भूतं युक्तम् । पुनः कीदृक्? षोडश कलाः—शक्तयः, यत्र तत् ॥१२१॥</p>
<p><strong>यस्याम्भसि शयानस्य योग-निद्रां वितन्वतः</strong> ।</p>
<p><strong>नाभि-ह्रदाम्बुजाद् आसीद् ब्रह्मा विश्वसृजां पतिः ॥१२२॥<br>
यस्यावयव-संस्थानैः कल्पितो लोक-विस्तरः</strong> ।</p>
<p><strong>तद् वै भगवतो रूपं विशुद्धं सत्त्वम् ऊर्जितम् ॥१२३॥<br>
बलदेवः-</strong> गर्भोदशायिनम् आह—यस्येति । यस्य—परमव्योमाधीशस्य, अम्भसि—गर्भोद-समुद्रे, प्रद्युम्न-वपुषा शयानस्य, नाभि-ह्रदाम्बुजात्—ब्रह्मासीद् इत्य् अन्वयः ॥ रूपं विशिनष्टि, यस्य—रूपस्य विग्रहस्य, अवयव-संस्थानैः—पादाद्य्-अङ्ग-सन्निवेशैः, तत्-सदृशतया, लोक-विस्तरः &ldquo;पातालम् एतस्य हि पादमूलम्&rdquo; [भा।पु। २.१.२६] इत्य्-आदि वाक्यैः, कल्पितः—स्थूलधियां मनः-स्थैर्याय उपदिष्ट इत्य् अर्थः । तत् भगवतो रूपं, विशुद्धं—जाड्यांशेनापि रहितं, सत्त्वं—स्वप्रकाशता-शक्ति-रूपम्, अत ऊर्जितं—बलवत्, माया-निवासकम् इत्य् अर्थः । तमो-रजोभ्याम् असम्पृक्तं मायिकं सत्त्वं तद् इति तु वदन्तो भ्रान्ता एव, तद्-असम्पृक्तस्य तत्-सत्त्वस्याभावात्, &ldquo;अन्योन्य-मिथुनाः सर्वे सर्वे सर्वत्र-गामिनः ।&rdquo; [आगमे] इति स्मरणात् ॥१२३॥</p>
<p>**पश्यन्त्य् अदो रूपम् अदभ्र-चक्षुषा<br>
सहस्र-पादोरु-भुजाननाद्भुतम् ।<br>
सहस्र-मूर्ध-श्रवणाक्षि-नासिकं<br>
सहस्र-मौल्य्-अम्बर-कुण्डलोल्लसत् ॥१२४॥<br>
बलदेवः- **सूक्ष्मधियस् तु तद् एव रूपं ध्यायन्तीत्याह—पश्यन्तीति । अदभ्र-चक्षुषा—ज्ञान-नेत्रेण । सहस्र-शब्दोऽत्रासङ्ख्यातवाची, &ldquo;विश्वतश् चक्षुः&rdquo; [श्वे।उ। ३.३; म।ना।उ। २.२] इति लिङ्गात् ॥१२४॥</p>
<p>**एतन् नानावताराणां निधानं बीजम् अव्ययम् ।<br>
यस्यांशांशेन सृज्यन्ते देव-तिर्यङ्-नरादयः ॥१२५॥ इति ।<br>
बलदेवः- **तस्यावतारित्वम् आह—एतन्नानेति । निधानम्—अधिकरणं<sup id="fnref:64"><a href="#fn:64" class="footnote-ref" role="doc-noteref">64</a></sup>, रूपान्तराणां वैदूर्य इव । यस्यांशो विरिञ्चिः तस्यांशो मरीच्य्-आदिः, तेन, देवादयस्तद्-उपाधयः, सृज्यन्ते—जन्यन्ते ॥१२५॥</p>
<blockquote>
<p>&ldquo;अधिकरणम्&rdquo; इत्य् अत्र &ldquo;आदिकारणम्&rdquo; इति पाठान्तरम्।</p>
</blockquote>
<p><strong>अत्र कारिकाः—<br>
आदौ सर्वावताराग्रे भगवान् पुरुषोत्तमः ।<br>
महत्-तत्त्वादिभिः कृत्वा भुवनानां सिसृक्षया ॥<br>
पौरुषं पुरुषाकारम् अथवा पुरुषाभिधम्</strong> ।</p>
<p>**रूपम् आनन्द-चिन्-मूर्ति जगृहे प्रादुराचरत् ॥१२६॥<br>
बलदेवः- **पद्य-पञ्चकं कारिकाभिर् व्याचष्टे, आदावित्य्-आदिभिः । भगवान्—पर व्योमाधीशः ॥१२६॥</p>
<p>**अर्थः सम्भूत-शब्दस्य सम्यक्-सत्यम् इतीरितः ।<br>
सम्भूतं युक्तम् इति वा भुवनानां सिसृक्षया ।<br>
षोडशैव कला यस्मिंस् तत् षोडश-कलं मतम् ॥१२७॥<br>
बलदेवः- **अर्थः सम्भूतेति—&ldquo;भूतं क्षमादौ पिशाचादौ जन्तौ क्लीबं<sup id="fnref:65"><a href="#fn:65" class="footnote-ref" role="doc-noteref">65</a></sup> त्रिषूचिते । प्राप्ते वृत्ते समे सत्ये देवयोन्यन्तरे तु ना ।&rdquo; इति मेदिनी । सम्भूतं युक्तम् इति वेति—&ldquo;सम्भूयाम्भोधिम् अभ्येति महानद्या नगापगा ।&rdquo; [शि।व। १.१००] इति माघ-काव्ये प्रयोगात् ॥१२७॥</p>
<blockquote>
<p>क्लीबे इन् सोमे वेर्सिओन्स्।</p>
</blockquote>
<p><strong>ताः षोडश-कलाः प्रोक्ता वैष्णवैः शास्त्र-दर्शनात्</strong> ।</p>
<p>**शक्तित्वेन च ता भक्ति-विवेकादिषु सम्मताः ॥१२८॥<br>
श्री-भूः कीर्तिर् इला लीला कान्ति-विद्येति सप्तकम् ।<br>
विमलाद्या नवेत्येता मुख्याः षोडश शक्तयः ॥ इति ॥१२९॥<br>
बलदेवः- **ताः कला नामभिर् निर्दिशति, श्रीर् इत्य्-आदिभिः । विमलाद्यास् तु महा-वैकुण्ठ-वर्णने व्यक्ती भविष्यन्ति, ताश् च—&ldquo;विमलोत्कर्षिणी ज्ञाना क्रिया योगा तथैव च । प्रही सत्या तथेशानानुग्रहेति नव स्मृताः ॥१२९॥</p>
<p>**तद् इदं पौरुषं रूपं त्रिविधं पूर्वम् ईरितम् ।<br>
तत्र प्रोच्य महत्-स्रष्ट-रूपम् अण्ड-स्थम् उच्यते ॥१३०॥<br>
बलदेवः- **पूर्वम् ईरितम् इति—&ldquo;विष्णोस् तु त्रीणि रूपाणि&rdquo; इत्य्-आदिना । तत्रेति । &ldquo;जगृहे पौरुष रूपम्&rdquo; इति पद्येन, महत्-स्रष्ट-रूपं—कारणोदशयं, प्रोच्य, &ldquo;यस्याम्भसि&rdquo; इत्य्-आदिभिः, अण्डस्थं—गर्भोदशय-रूपम्, उच्यते इत्य् अर्थः ॥१३०॥</p>
<p><strong>यस्याजाण्ड-प्रवेशेन शयानस्य तद् अम्भसि</strong> ।</p>
<p>**नाभि-ह्रदाम्बुजाद् आसीद् इति सुव्यक्तम् एव हि ॥१३१॥<br>
यस्य नाभि-ह्रदाब्जस्यावयवाः कर्णिकादयः ।<br>
संस्थानान्य् अत्र विन्यास-विशेषास् तैस् तु कल्पिताः ।<br>
लोकानां सर्व-जगतां विस्तारो विततिः किल ॥१३२॥<br>
बलदेवः- **यस्येति—विग्रहस्येति व्याख्यातं प्राक्; ग्रन्थ-कृद्भिस्तु, यस्य—नाभि-ह्रदाम्बुजस्य, इति व्याख्यायते, फलं तु तुल्यं भाव्यम् । अन्यत् विस्फुटार्थम् ॥१३१-१३२॥</p>
<p><strong>स शेते येन रूपेण तच् छुद्धं सत्त्वम् ऊर्जितम् ॥१३३॥<br>
पश्यन्तीत्य्-आदि-पद्येन तद् एवेदं विशिष्यते</strong> ।</p>
<p><strong>एतद्-रूपं तु नानावताराणाम् उदयास्पदम् ॥१३४॥<br>
यथैकादशे [भा।पु। ११.४.२]—</strong></p>
<blockquote>
</blockquote>
<p><strong>भूतैर् यदा पञ्चभिर् आत्म-सृष्टैः पुरं विराजं विरचय्य तस्मिन् ।<br>
स्वांशेन विष्टः पुरुषाभिधानम् अवाप नारायण आदिदेवः ॥१३५॥<br>
अत्र सार्ध-कारिका—<br>
नारायणोऽत्र परम-व्योमेशानः</strong><sup id="fnref:66"><a href="#fn:66" class="footnote-ref" role="doc-noteref">66</a></sup>** स आत्मना । **</p>
<blockquote>
<p>&ldquo;व्योमेशानः&rdquo; इत्य् अत्र &ldquo;व्योमाधीशः&rdquo; इति पाठान्तरम् ।</p>
</blockquote>
<p><strong>पुं-स्वरूपेण सृष्टैस् तैर् भूतैः</strong><sup id="fnref:67"><a href="#fn:67" class="footnote-ref" role="doc-noteref">67</a></sup>** सृष्ट्वा विराट्-तनुम् ॥ **</p>
<blockquote>
<p>&ldquo;सृष्टैस् तैर् भूतैः&rdquo; इत्य् अत्र &ldquo;सृष्ट्वा विराट् तनुम्&rdquo; इति पाठान्तरम्</p>
</blockquote>
<p>**विष्टः स्वांशेन तेनैव सम्प्राप्तः पुरुषाभिधाम् ॥१३६॥<br>
बलदेवः- **तस्य पुरुषस्य अवतारित्वम् उदाहरति, भूतैर् इति आदिदेव-नारायणः—परमव्योमपतिः, आत्मना—प्रथम-पुरुष-वपुषा, सृष्टैः, भूतैर् विराजं पुरं निर्माय, तस्मिन्, स्वांशेन—द्वितीय-पुरुष-वपुषा, प्रविष्टः सन्, पुरुषाभिधानं—पुरुषावतार-सञ्ज्ञाम्, अवाप; स चोक्तानाम् अवताराणामवतारीति ख्यातम् इत्याशयः ॥</p>
<p>नारायणोऽत्रेत्यादिकारि कार्थस् तु स्फुटार्थः ॥१३५-१३६॥</p>
<p><strong>प्रस्तुते तु किम् आयातम् इत्य् आशङ्कय निगद्यते</strong><sup id="fnref:68"><a href="#fn:68" class="footnote-ref" role="doc-noteref">68</a></sup>** । **</p>
<blockquote>
<p>&ldquo;निगद्यते&rdquo; इत्य् अत्र &ldquo;निरुप्यते&rdquo; इति पाठान्तरम् ।</p>
</blockquote>
<p>**सोऽस्य गर्भोदशयस्य विलासो यश् चतुर्भुजः ।<br>
शेते प्रविश्य लोकाब्जं विष्ण्व्-आख्यः क्षीर-वारिधौ ॥१३७॥<br>
बलदेवः- **प्रस्तुतेत्व् इति। एवं कारणोदशय-गर्भोदशययोर् वर्णनेन अवतारित्वकीर्तनेन च, प्रस्तुते—&ldquo;ताभ्यां पुरुषाभ्यां कंसारेरधिकता नोपपद्यते&rdquo; इत्याक्षेपे, किम् आयातम्? इत्याशङ्क्य, प्रतिवादिना ताभ्यां तस्य न्यूनता निगद्यते इत्य् अर्थः । तथा हि, सोऽस्येति—गर्भोद-शय्यस्यांश- क्षीराब्धिशयोऽनिरुद्धः, स एव देवाभ्यर्थनया कृष्णोऽभूद् इति चत सृणां कारिकाणां निष्कर्षः ॥१३७॥</p>
<p><strong>अयं च स्थावरान्तानां सुरादीनां शरीरिणाम्</strong> ।</p>
<p><strong>हृद्य्-अन्तर्यामितां प्राप्तो नाना-रूप इव स्थितः ॥१३८॥<br>
&ldquo;तृतीयं सर्व-भूत-स्थम्&rdquo; इति विष्णोर् यद् उच्यते</strong> ।</p>
<p>**रूपं सात्व-ततन्त्रे तद् विलासो ऽस्यैव सम्मतः ॥१३९॥<br>
बलदेवः- **तद् विलासोऽस्यैवेति । तत् रूपम्, अस्यैव—गर्भोदशयस्य, विलास इत्य् अन्वयः । तथा च कृष्णस्य स्वयं-रूपत्वं सुदूरापास्तम् इति ॥१३९॥</p>
<p><strong>अतः क्षीराम्बुधेस् तीरे कृतोपस्थानकः सुरैः</strong> ।</p>
<p><strong>एष एवावतीर्णोऽभूत्कृष्णाख्य इति युज्यते ॥१४०॥<br>
अथात्र पूर्व-पक्षे वः सिद्धान्तः प्रतिपाद्यते</strong> ।</p>
<p>**यथा श्री-दशमे तेषु सुरेष्व् एवाशरीरगीः ॥१४१॥<br>
बलदेवः- **एतं पूर्व-पक्षं निराकर्तुम् आह—अथेति । क्षीराधिपतिः देवैर् अभ्यर्थितः कृष्णोऽभूद् इति यद् उक्तं, तत् रभसाद् एव वाक्यार्थानवलोकनाद् इति भावेनाह—यथा श्रीति ॥१४१॥</p>
<blockquote>
<p><strong>[भा।पु। १०.१.२२]—</strong></p>
</blockquote>
<p>**वसुदेव-गृहे साक्षाद् भगवान् पुरुषः परः ।<br>
जनिष्यते तत् प्रियार्थं सम्भवन्तु सुर-स्त्रियः ॥ इति ॥१४२॥<br>
बलदेवः- **तां गिरम् आह—वसुदेवेति—क्षीराब्धिपतेर् वाक्यं सुरान् प्रति ब्रह्मानुवदति; &ldquo;गिरं समाधौ गगने समीरितां निशम्य वेधास् त्रिदशान् उवाच ह । गां पौरुषीं मे शृणुतामराः पुनर् विधीयताम् आशु तथैव मा चिरम् ॥&rdquo; [भा।पु। १०.१.२१] इत्य् अस्य वाक्यस्य पूर्व-वृत्तत्वात् । वसुदेव-गृहे पुरुषो जनिष्यते, न त्व् अहम् । तर्हि किं गर्भोदशायी? नेत्य् आह—पर इति । तर्हि किं कारणोदशायी? नेत्य् आह—भगवानिति । तर्हि किं परमव्योमाधीशः? नेत्य् आह—साक्षाद् इति । &ldquo;स्वयं दासास् तपस्विनः&rdquo; इतिवत् अन्यानपेक्ष-भगवत्त्वविशिटो यः, स साक्षाद्-भगवान् उक्तस् तद् गृहे भविष्यतीत्य् अर्थः । सुर-स्त्रियः—उपेन्द्र-परिकर-रूपाः, तत्-प्रियार्थ—तत्-प्रेयसीनां परिचर्यार्थम् इत्य् अर्थः ॥१४२॥</p>
<p>**अत्र कारिकाः—<br>
पुरुषस्य परत्वेन साक्षाच् च भगवान् इति ।<br>
एतस्यैव महत्-स्रष्टा सोऽंश इत्य् अभिविश्रुतः ॥१४३॥<br>
बलदेवः- **पुरुषस्येति—पर-शब्देन पुरुष-शब्दस्य, साक्षाच्-छब्देन भगवच्-छब्दस्य विशेषितत्वात्, वसुदेव-गृहाविर्भूतस्य स्वयं-रूपत्व-सिद्धया, कारणोदशयस्य कृष्णांशत्वे सिद्धे, तद् अंशांशस्य क्षीराधिपतेः कृष्णत्वं ब्रुवन्तो भ्रान्ता इति ॥१४३॥</p>
<p>**अत्र श्री-स्वामि-पादानाम् अपि सम्मतिर् ईक्ष्यते ।<br>
यद् अंशभागेनेत्य् अस्य व्याख्यां कुर्वद्भिर् एव तैः ॥<br>
अंशेन भागो मायाया येनेत्य् अंशोऽस्य पूरुषः ।<br>
भागो भजनम् इत्य् एवं पूर्णतास्य स्फुटीकृता ॥१४४॥<br>
बलदेवः- **विद्वत्तमसम्मतिम् अत्राह<sup id="fnref:69"><a href="#fn:69" class="footnote-ref" role="doc-noteref">69</a></sup>, अत्र श्रीति । अस्येति—कृष्णस्य ॥१४४॥</p>
<blockquote>
<p>इहाह इन् सोमे वेर्सिओन्स्।</p>
</blockquote>
<p>**किं च, तत्रैव देवक्या कृते स्तोत्रे निरूपितम् ॥१४५॥<br>
बलदेवः- **किं चेति । तत्रैव—श्री-दशमे ॥१४५॥</p>
<p><strong>यथा [भा।पु। १०.८५.३१] –<br>
यस्यांशांशांश-भागेन विश्वोत्पत्ति-लयोदयाः ।</strong></p>
<blockquote>
<p>**भवन्ति किल विश्वात्मंस् तं त्व् आद्याहं गतिं गता ॥ इति ॥१४६॥<br>
बलदेवः- **यस्येति_—_श्री-कृष्णस्य मत्-पुत्रस्य तव ॥१४६॥</p>
</blockquote>
<p><strong>अत्र कारिका—<br>
यस्यांशः पुरुषस् तस्य स्याद् अंशः प्रकृतिस् तु सा ।<br>
तस्या अंशा गुणास् तेषां भागेनास्योद्भवादयः</strong><sup id="fnref:70"><a href="#fn:70" class="footnote-ref" role="doc-noteref">70</a></sup>** ॥१४७॥**</p>
<blockquote>
<p>&ldquo;भागेनास्योद्भवादयः&rdquo; इत्य् अत्र &ldquo;भागनोस्योदयादयः&rdquo; इति पाठान्तरम् ।</p>
</blockquote>
<p><strong>बलदेवः- अत्र कारिकेति ।</strong> पुरुषस्य कृष्णांशत्वम् अनभिव्यक्त-निखिल-गुणक-कृष्णत्वं, प्रकृतेः पुरुषांशत्वं प्रकृति-शक्तिमत्-पुरुषैक-देशत्वं, पुरुषोपसर्जनी-भूतत्वं वेत्य् अर्थः ॥१४७॥</p>
<p><strong>किं च, तत्रैव [भा।पु। १०.१४.१४]—</strong></p>
<blockquote>
</blockquote>
<p>**नारायणस् त्वं न हि सर्व-देहिनाम्<br>
आत्मास्य् अधीशाखिल-लोक-साक्षी ।<br>
नारायणोऽङ्गं नर-भू-जलायनात्<br>
तच् चापि सत्यं न तवैव माया ॥१४८॥ इति ।<br>
बलदेवः- **कारणोदशयस्य गर्भोदकशयस्य च कृष्णांशत्वं ब्रह्म-वाक्येनाह—<strong>नारायण</strong> इति ।</p>
<blockquote>
<p>जगत्-त्रयान्तोदधि-सम्प्लवोदे
नारायणस्योदर-नाभि-नालात् ।
विनिर्गतोऽ जस् त्व् इति वाङ् न वै मृषा
किं त्व् ईश्वर त्वन् न विनिर्गतोऽस्मि ॥ [भा।पु। १०.१४.१२]</p>
</blockquote>
<p>इति पूर्व-पद्येन, &ldquo;हे ईश्वर! त्वं मत्-पिता नारायणोऽसि, अतः पुत्रस्य मेऽपराधं क्षमस्व&rdquo; इत्य् उक्त्या कृष्णस्य पुरुष-नारायणत्वम् उक्त्वा, अथ विधिर् अखण्डैश्वर्यं वीक्ष्य भीतस् तत् प्रतिषेधति, त्वं, नारायणः_—<em>मत्पिता गर्भादशयः, न हीति । तत्र हेतु-गर्भं सम्बोधनम्, अधीशेति</em>—<em>ईशा ब्रह्माण्डान्तर्यामिणो मत्-पितृ-रूपास्तेभ्योऽधिक हे । यतस्त्वं सर्व-देहिनामात्मासि</em>—<em>समष्टि-जीवानां विरिञ्चीनां वैकुण्ठ-स्थितानां गरुड-विष्वक्सेनादीनाश् च नित्य-मुक्त-जीवानां तत्-तद्-रूपैः प्रकाशकः प्रवर्तकश्चासि; तेषाम् अखिल-लोकानां, साक्षी</em>—<em>साक्षाद् द्रष्टा, चासि; इति महा-नारायणः सर्वतोऽधिकस्त्वमसीत्य् अर्थः । यस्माद् एवम्, अतो नर-भू-जलायनाद्यः, नारायणः</em>—<em>प्रथमो द्वितीयश् च पुरुषः, स तव, अङ्ग</em>—<em>स्वांश इत्य् अर्थः । तच् च पुरुष-नारायणत्वं तव, सत्यमेव</em>—<em>पारमार्थिकं, न तु माया</em>—_नानित्यम् इत्य् अर्थः । तथा च परस्परयापि त्वत् पुत्रत्वात् मेऽपराधः क्षन्तव्य इति भावः ॥१४८॥</p>
<p>**अत्र कारिकाः—<br>
जगत्-त्रयेति पद्येन श्री-नारायणतां वदन् ।<br>
कृष्णस्याथ स्वयं दृष्ट्वा परमैश्वर्यम् अद्भुतम् ॥<br>
पर्यप्ताजाण्ड-नियुतं स्वयं भीति-भराकुलः ।<br>
नारायणस् त्वं नेत्य् आह सापराध इवात्मभूः ॥१४९॥<br>
बलदेवः- **पद्यं व्याचष्टे, जगद् इति । स्वयं भीतिभरेति_—_पूर्णस्य स्वांशतोक्तेर् भयोदयः ॥१४९॥</p>
<p>**हे अधीशेत्य् अजाण्डौघ-स्थितान्तर्यामि-पूरुषाः ।<br>
ईशास् तेभ्योऽधिकोऽधीशो हि यतः सर्व-देहिनाम् ॥<br>
समष्टीनां स-वैकुण्ठ-जीवानां त्वं प्रकाशकः ।<br>
तेषाम् अखिल-लोकानां साक्षी द्रष्टाप्य् असि स्वयम् ॥१५०॥<br>
अतो यो नरभू-नीरायनान्-नारायणः स्मृतः ।<br>
स तेऽङ्गमंशः पूर्णस्य चिन्-माया-शक्ति-वैभवैः ॥<br>
चातुष्पादिकम् ऐश्वयं तव तस्य तु पादिकम् ॥१५१॥<br>
बलदेवः- **स्मृत इति_—<em>&ldquo;आपो नारा इति प्रोक्ताः&rdquo; [वि।पु। २.४.६] इत्य्-आदि स्मृति-वाक्येनोक्त इत्य् अर्थः । चिन्-मायेति</em>—<em>चिच्-छक्तेर् माया-शक्तेश् च वैभवः, पूर्णस्य तव ऐश्वर्यं, चातुष्पादिकं</em>—_पूर्णं, पुरुष-नारायणस्य तु माया-शक्ति-वैभवम् ऐश्वर्यम् एकपादिकम् इति । तथा च चतुष्पाद्-विभूतेर् एकपाद-विभूतित्वं वदन्तो भ्रान्ता इति ॥१५१॥</p>
<blockquote>
</blockquote>
<p><strong>विष्टभ्याहम् इदं कृत्स्नम् एकांशेनेति ते वचः ।<br>
तच् छांशत्वं भवेत् सत्यं विराड्वन् न तु मायिकम् ॥१५२॥<br>
श्री-ब्रह्म-संहितायां [५.४८]—<br>
यस्यैक-निश्वसित-कालम् अथावलम्ब्य<br>
जीवन्ति लोम-विलजा जगद्-अण्ड-नाथाः</strong> ।</p>
<p>**विष्णुर् महान् स इह यस्य कला-विशेषो<br>
गोविन्दम् आदि-पुरुषं तम् अहं भजामि ॥ इति ॥१५३॥<br>
बलदेवः- **गर्भोदशयस्य कृष्णांशत्वे ब्रह्म-वाक्यम् आह—<strong>यस्येति</strong> । **यस्य_ <em>**गर्भोदशयस्य पुरुषस्य <strong>एक-निःश्वसित-कालम्</strong> <strong>अवलम्ब्य</strong> **जगद्-अण्ड-नाथाः</em> <em>**ब्रह्म-विष्ण्व्-ईशाः **जीवन्ति</em> <em>**तत्-तत्-कार्याधिकारितया वर्तन्ते, समाकृष्टे श्वासे प्रलये सति तत् तत् कार्याधिकारा न भवन्तीति ईदृशो विष्णुः, सः, यस्य</em>—<em>गोविन्दस्य, कला-विशेषः</em>—_स्वांशः, भवतीति ॥१५३॥</p>
<p>**अतः पुरुष एवास्य कृष्णस्यांशो भवेद् यदि ।<br>
तद्-विलासस् तु नितरां भवेत् क्षीराब्धि-नायकः ॥१५४॥<br>
बलदेवः- **सिद्धान्तार्थः नियोजयति, अत इति । यदि गर्भोदशयः पुरुषो ऽस्य कृष्णस्य अंशो वाक्याद् अवगतो भवेत्, तर्हि तद् विलासः क्षीराब्धि पतिर् नितरां कृष्णस्यांश इति नात्र सन्देह-गन्ध इति ॥१५४॥</p>
<p><strong>ननु द्वितीय-स्कन्धे तु योऽवतीर्णो! यदोः कुले</strong> ।</p>
<p>**किं विधात्रा स हि सित-कृष्ण-केशतयोदितः ॥१५५॥<br>
बलदेवः- **निरस्तोऽपि प्रतिवादी निस्त्रपत्वात् वाक्यार्थाभासम् आश्रित्य पुनः प्रत्यवतिष्ठते, नन्व् इति_—_यदि क्षीराधि-पतेर् अंशः कृष्णो न स्यात्, तर्हि भूमे सुरेतरेत्य् एतद् वाक्यं नारदं प्रति ब्रह्मणः कथं सङ्गच् छेतेत्य् अर्थः ॥१५५॥</p>
<p>**तथा हि [भा।पु। २.७.२६]—<br>
भूमेः सुरेतर-वरूथ-विमर्दितायाः<br>
क्लेश-व्ययाय कलया सित-कृष्ण-केशः ।<br>
जातः करिष्यति जनानुपलक्ष्य-मार्गः ।<br>
कर्माणि चात्म-महिमोपनिबन्धनानि ॥१५६॥ इति ।<br>
बलदेवः- **सुरेतरेषाम्_—<em>असुराणां, वरूथैः</em>—<em>सैन्यैः, विमर्दितायाः, भूमेर् इत्य् अर्थः । एतद् वाक्यं खलु भारतानुयायि । भारत वाक्यश् च</em>—_&ldquo;स चापि केशौ हरिर् उद्ववर्हे शुक्लम् एकम् अपरं चापि कृष्णम् । तौ चापि केशावाविशतां यदूनां कुले स्त्रियौ रोहिणीं देवकीं च ॥ तयोर् एको बलभद्रो बभूव योऽसौ श्वेतस् तस्य देवस्य केशः । कृष्णो द्वितीयः केशवः सम्बभूव केशो योऽसौ वर्णतः कृष्ण उक्तः ॥&rdquo; इत्य् एतत् । तस्मात् क्षीराब्धि-नाथांशत्वं कृष्णस्य असन्देहम् ॥१५६॥</p>
<p><strong>मैवं भोः</strong><sup id="fnref:71"><a href="#fn:71" class="footnote-ref" role="doc-noteref">71</a></sup>** श्रूयताम् अस्य पद्यस्यार्थो विधीयते । **</p>
<p><strong>कलया शिल्प-नैपुण्य-विशेष-विधिना सिताः ।<br>
बद्धाः कृष्णा अतिश्यामाः केशा येनेति विग्रहः ।<br>
स एवेत्यस्य वैदग्धी-विशेषोत्कर्ष</strong><sup id="fnref:72"><a href="#fn:72" class="footnote-ref" role="doc-noteref">72</a></sup>** ईरितः ॥१५७॥**</p>
<p>**बलदेवः- **वसुदेव-गृहे साक्षात् [भा।पु। १०.१.२२] इत्य्-आदि पद्य प्रघट्टकेन &ldquo;कृष्णस् तु भगवान् स्वयम्&rdquo; इत्य् अनेन च त्वच् छङ्काया दूरापास्तत्वात्, तस्य पद्यस्य तद् अर्थ-गन्धोऽपि न सम्भाव्य इत्य् आह—मैवम् इति । कस् तर्हि तद् अर्थः? तत्राह—कलयेति । कलया_—<em>चातुर्येण, सिताः</em>—<em>निबद्धाः, कृष्णाः</em>—_अतिश्यामाः, केशा येन, इति रसिक-शिरोऽवतंसत्व-व्यञ्जनात् कृष्णत्वं प्राप्यते इत्य् अर्थः ॥१५७॥</p>
<p>**किं वा यः कलयांशेन स्यात् सित-श्याम-केशकः ।<br>
स एवात्रावतीर्णोऽभूच् छ्री-लीला-पुरुषोत्तमः ॥१५८॥<br>
बलदेवः- **ननु भारतोत्था शङ्का नापैतीति चेत्? तत्राह—किंवेति । यः सित-कृष्ण-केशो भारतोक्तः क्षीराधिशयः, सोऽपि य कलयैव भवति, स कृष्णो जातः सन् कर्माणि करिष्यतीत्यर्थात् तच् छङ्काव्युदासः ॥ नन्व् एवम् अपि केशोद्वर्हणा_—<em>तत् प्रवेश-हेतुकायाः शङ्काया दुर्वारत्वम् इति चेत्? अत्राहुः</em>—_केश-शब्दोऽयम् अंशुवाची, &ldquo;अंशवो ये प्रकाशन्ते मम ते केश-सञ्ज्ञिताः । सर्वज्ञाः केशवं तस्मात् माम् आहुर् मुनि-सत्तमाः ॥&rdquo; [म।भा।शा।प। ३४१.४०] इति नारायणीये अर्जुनं प्रति कृष्णोक्तः, क्षीरोदशयस्य शुक्ल-कृष्णावंशू तयोर् गर्भस्थौ बल-कृष्णौ प्रविष्टाव् इत्य् अर्थात् तच् छङ्कापि निरस्ता । अतस् तत्र सर्वत्र केश-शब्द प्रयोगः । नानावर्णां शूनां नारदेन तत्र दृष्टत्वाच् च, अवतरति स्वयं भगवति तद् अंशानां तत् प्रवेशस्य &ldquo;महद् अंश युक्तः&rdquo; [भा।पु। ३.२.१५] इत्य् अनेनोक्त त्वाच्च, मुख्यार्थोऽपि नानुपपन्नः । तथा चेयम् अपि शङ्का भ्रान्ति विजृम्भितैवेत्य् अवसितम् ॥१५८॥</p>
<p><strong>किं च—<br>
मार्कण्डेयेन वज्राय विष्णु-धर्मोत्तरे स्फुटम्</strong> ।</p>
<p><strong>लयाब्धि-स्थोऽनिरुद्धोऽयं पिता ते इति कीर्तितम् ॥१५९॥<br>
तत्र वज्र-प्रश्नः—<br>
कस् त्व् असौ बाल-रूपेण कल्पान्तेषु</strong><sup id="fnref:73"><a href="#fn:73" class="footnote-ref" role="doc-noteref">73</a></sup>** पुनः पुनः** ।</p>
<blockquote>
<p>&ldquo;कल्पान्तेषु&rdquo; इत्य् अत्र &ldquo;लयान्तेषु&rdquo; इति पाठान्तरम् ।</p>
</blockquote>
<p><strong>दृष्टो यो न त्वया ज्ञातस् तत्र कौतूहलं मम ॥१६०॥<br>
मार्कण्डेयोत्तरं—<br>
भूयो भूयस् त्व् असौ दृष्टो मया देवो जगत्-पतिः ।<br>
कल्प-क्षये न विज्ञातः स मया</strong><sup id="fnref:74"><a href="#fn:74" class="footnote-ref" role="doc-noteref">74</a></sup>** मोहितेन वै ॥१६१॥**</p>
<blockquote>
<p>&ldquo;स मया&rdquo; इत्य् अत्र &ldquo;स यया&rdquo; इति, &ldquo;स माया&rdquo; इति न पाठान्तरम् ।</p>
</blockquote>
<p>**कल्प-क्षये व्यतीते तु तं तु देवं पितामहात् ।<br>
अनिरुद्धं विजानामि पितरं ते जगत्-पतिम् ॥ इति ॥१६२॥<br>
बलदेवः- **प्रतिवादिनां भ्रान्तत्वं बोधयितुं विष्णु-धर्म-प्रक्रियाम् आह—किं चेत्य्-आदि_—<em>प्रकटार्थम् ॥ कस्त्वसाविति ॥ पितामहात्</em>—_विरिञ्चेः ॥१५९-१६२॥</p>
<p>**अत्र कारिका—<br>
अन्यथा मुनि-वर्योऽयम् अवदिष्यद् इदं तदा ।<br>
तं श्री-कृष्णं विजानामि प्रपितामहम् एव ते ॥१६३॥<br>
बलदेवः- **कारिकया अनुपपत्तिः प्रकटयति, अन्यथेति । मुनि-वर्यः_—_मार्कण्डेयः । प्रपितामहम् इति—वज्रस्य पिता अनिरुद्धः, पितामहः प्रद्युम्नः, प्रपितामहस् तु कृष्ण इत्य् अर्थः ॥१६३॥</p>
<p>**अतः केशावतारत्व-भ्रमोऽप्य् आरात् पराहतः ॥१६४॥<br>
बलदेवः- **अत इति_—_विष्णु-धर्मोत्तरोक्त युक्त्यनुपपत्तितः, कुचोद्यम् एतद् दूरे निरस्तम् इत्य् अर्थः; &ldquo;आराद् दूर-समीपयोः&rdquo; इत्य् अमरः ॥१६४॥</p>
<p><strong>नन्व् अस्तु पुरुषादिभ्यः श्रैष्ठ्यं तस्याघ-विद्विषः</strong> ।</p>
<p><strong>किन्तु श्री-वासुदेवो ऽत्र सर्वैश्वर्य-निषेवितः ॥<br>
त्रिपात्-पाद-विभूत्योश् च नाना-रूप इव स्थितः ।<br>
उन्मीलद्-बाल-मार्तण्ड-परार्ध-मधुर-द्युतिः</strong> ।</p>
<p><strong>क्वचिन् नव-घन-श्यामः क्वचिज् जाम्बूनद-प्रभः ॥<br>
महा-वैकुण्ठ-नाथस्य विलासत्वेन विश्रुतः</strong> ।</p>
<p>**परमात्मा बल-ज्ञान-वीर्य-तेजोभिर् अन्वितः ॥१६५॥<br>
बलदेवः- **एवं पुरुषादिभ्यः कृष्णस्य श्रेष्ठये स्थिते, नारायणे कान्ती तस्य स्वयं-रूपत्वम् असहमानः प्रत्यवतिष्ठते, नन्व् इति । आदिना नृसिंह-रामाभ्यां च । किन्त्विति_—_नारायणस्य परम-व्योमाधिपतेः प्रथम-व्यूहो वासुदेव एव कृष्णोऽस्तु, स्वयं-रूपस् तु नारायणोऽसाविति भावः । वासुदेवं विशिनष्टि, सर्वैश्वर्येत्य् आदिभिः ॥७९॥</p>
<p><strong>महावस्थाख्यया ख्यातं यद्-व्यूहानां चतुष्टयम्</strong> ।</p>
<p>**तस्याद्योऽयं तथोपास्यश् चित्ते तद्-अधिदैवतम् ।<br>
तथा विशुद्ध-सत्त्वस्य यश् चाधिष्टानम् उच्यते ॥१६६॥<br>
बलदेवः- **महावस्थेति । महा-वैकुण्ठ-नाथस्य व्यूहानां यत् चतुष्टय महावस्थाख्यया ख्यातं, तस्य_—<em>चतुष्टयस्य, अयं</em>—<em>वासुदेवः, आद्यः</em>—_प्रधानभूत इत्य् अर्थः ॥१६६॥</p>
<p>**निजांशो यस्य भगवान् श्री-सङ्कर्षण इष्यते ।<br>
यस्त सङ्कर्षणो व्यूहो द्वितीय इति सम्मतः ।<br>
जीवश् च स्यात् सर्व-जीव प्रादुर्भावास्पदत्वतः ॥१६७॥<br>
बलदेवः- **निजेति । यस्य_—<em>वासुदेवस्य, निजांशः</em>—_विलासः, भगवान् श्री-सङ्कर्षण इत्य् अन्वयः । यः सङ्कर्षणः सर्व-जीव-प्रादुर्भावकत्वात् जीव उच्यते इत्य् अर्थः ॥१६७॥</p>
<p>**पूर्ण-शारद-शुभ्रांशु-परार्ध-मधुर-द्युतिः ।<br>
उपास्योऽयम् अहङ्कारे शेष-न्यस्त-निजांशकः ॥<br>
स्मरारातेर् अधर्मस्य सर्पान्तक-सुर-द्विषाम् ।<br>
अन्तर्यामित्वम् आस्थाय जगत्-संहार-कारकः ॥१६८॥<br>
बलदेवः- **शेषति_—_अतः शेषस्यापि संहर्तृत्वम् उक्तं—</p>
<blockquote>
<p>पाताल-तलम् आरभ्य सङ्कर्षण-मुखानलः ।
दहन्न् ऊर्ध्व-शिखो विष्वग् वर्धते वायुनेरितः ॥ [भा।पु। ११.३.१०]</p>
</blockquote>
<p>इत्य्-आदिना एकादशे—सर्पेति । अन्तकः_—_यमः ॥१६७॥</p>
<p><strong>व्यूहस् तृतीयः प्रद्युम्नो विलासो यस्य विश्रुतः</strong> ।</p>
<p><strong>यः प्रद्युम्नो बुद्धि-तत्त्वे बुद्धिमद्भिर् उपास्यते ॥<br>
स्तुवत्या च श्रिया देव्या निषेव्यत इलावृते</strong> ।</p>
<p>**शुद्ध-जाम्बूनद-प्रख्यः क्वचिन् नील-घन-च्छविः ॥<br>
निदानं विश्व-सर्गस्य काम-न्यस्त-निजांशकः ।<br>
विधेः प्रजा-पतीनां च रागिणां च स्मरस्य च ।<br>
अन्तर्यामित्वम् आपन्नः सर्गं सम्यक् करोत्य् असौ ॥१६९॥<br>
बलदेवः- **व्यूह इति । यस्य_—<em>सङ्कर्षणस्य ॥ कामे</em>—<em>कन्दर्पे, न्यस्तः, निजांशः</em>—<em>स्रष्टृत्व-लक्षणः, येन सः । रागिणां</em>—_विषयिणां देव-मानवादीनाम् ॥१६९॥</p>
<p>**व्यूहस्तुर्योऽनिरुद्धाख्यो विलासो यस्य शस्यते ।<br>
योऽनिरुद्धो मनस्-तत्त्वे मनीषिभिर् उपास्यते ॥<br>
नील-जीमूत-सङ्काशो विश्व-रक्षण-तत्परः ।<br>
धर्मस्यायं मनूनां च देवानां भूभुजां तथा ।<br>
अन्तर्यामित्वम् आस्थाय कुरुते जगतः स्थितिम् ॥१७०॥<br>
बलदेवः- **व्यूहस्तुर्य इति । यस्य_—<em>प्रद्युम्नस्य । शस्यते</em>—<em>कथ्यते ॥ स्थितिः</em>—_पालनम् ॥१७०॥</p>
<p><strong>मोक्ष-धर्म तु मनसः स्यात् प्रद्युम्नोऽधिदैवतम् ।<br>
अनिरुद्धस् त्व् अहङ्कारस्येति तत्रैव कीर्तितम् ॥१७१॥<br>
बलदेवः-</strong> मतान्तरम् आह—मोक्षधर्मे त्व् इति ॥१७१॥</p>
<p><strong>सर्वेषां पञ्चरात्राणाम् अप्य् एषा प्रक्रिया मता ॥१७२॥<br>
बलदेवः-</strong> सर्वेषाम् इति । एषा_—_पूर्वोदिता ॥१७२॥</p>
<p>**पाद्मे तु परम-व्योम्नः पूर्वाद्ये दिक्-चतुष्टये ।<br>
वासुदेवादयो व्यूहाश् चत्वारः कथिताः क्रमात् ॥१७३॥<br>
तथा पाद-विभूतौ च निवसन्ति क्रमादिमे ।<br>
जलावृति-स्थ-वैकुण्ठा-स्थित-वेदवती-पुरे ॥<br>
सत्योर्ध्वे वैष्णवे लोके नित्याख्ये द्वारका-पुरे ।<br>
शुद्धोदाद् उत्तरे श्वेत-द्वीपे चैरावती-पुरे ॥<br>
क्षीराम्बुधि-स्थितानन्त-क्रोड-पर्यङ्क-धामनि ॥१७४॥<br>
बलदेवः- **तथा पादेति । पाद-विभूतौ वेदवतीपुरे वासुदेवः, रूपान्तरेण प्रपञ्चेऽवस्थितेर् नारायणीयेन सहाविरोधः, सत्योर्ध्वे वैष्णवे लोके सङ्कर्षणः, नित्याख्ये द्वारकापुरे प्रद्युमः, श्वेतद्वीपे चैरावतीपुरे अनिरुद्धो निवसति ॥१७४॥</p>
<p>**सात्वतीये क्वचित् तन्त्रे नव व्यूहाः प्रकीर्तिताः ।<br>
चत्वारो वासुदेवाद्या नारायण-नृसिंहकौ ।<br>
हयग्रीवो महा-क्रोडो ब्रह्मा चेति नवोदिताः ।<br>
तत्र ब्रह्मा तु विज्ञेयः पूर्वोक्त-विधया हरिः ॥१७५॥<br>
बलदेवः- **चतुरो व्यूहानुक्त्वा नव तान् आह—सात्वतीये इति । पूर्वोक्त विधयेति_—_&ldquo;भवेत् क्वचिन् महा-कल्पे&rdquo; इत्य्-आद्य्-उक्त-रीत्या इत्य् अर्थः ॥१७५॥</p>
<p><strong>किन्तु व्यूहास् तु चत्वारो राजद्-भुज-चतुष्टयाः</strong> ।</p>
<p>**अजस्र-परमैश्वर्य-मर्यादा-परिभूषिताः ॥१७६॥<br>
बलदेवः- **नवसु वासुदेवादीनां चतुर्णाम् अतिशयम् आह—किं त्व् इति ॥१७६॥</p>
<p>**अत्रापि वासुदेवोऽयं सम्पूर्णानन्द-सम्प्लवः ।<br>
ऐश्वर्यादौ निर्विशेषः परम-व्योम-नायकात् ।<br>
आद्यानाम् अपि सर्वेषाम् आदिभूतः सुपर्वणाम् ॥१७७॥<br>
बलदेवः- **चतुर्णां मध्ये वासुदेवस्य तम् आह—अत्रापीति । ऐश्वर्यादाविति । तथा च कृष्णादतिशयी नारायण इति मनसि क्षोभो न विधेय इति बहिष्ठो भाव इत्य् अर्थः । हृद्गतं कौटिल्यं व्यञ्जयति, आद्यानाम् इति । सर्वेषां सुपर्वणां_—_परम-व्योम-पार्षदानां देवानाम् इत्य् अर्थः । सोऽपि तद्वत् पार्षद-विशेष इति भावः ॥१७७॥</p>
<p><strong>इत्य् आशङ्के स एवायं कृष्णाख्यः सन्न् अवातरत्</strong> ।</p>
<p>**वासुदेवतया यस्मात् सर्वत्रैष सुविश्रुतः ॥१७८॥<br>
बलदेवः- **विवक्षितम् आह—इत्य् आशङ्क इति । सः_—<em>वासुदेव एव, कृष्णाख्यः सन् अवातरत्, यस्मात्, सर्वत्र</em>—<em>पुरुणेषु इतिहासेषु च, एषः</em>—<em>कृष्णः, वासुदेवतया, सुविश्रुतः</em>—_ख्यातः ॥१७८॥</p>
<p><strong>नैव युक्तं शृणु ततः समाधानं विधीयते</strong> ।</p>
<p>**आद्य-व्यूहाद् अपि श्रेष्टः कथ्यते देवकी-सुतः ॥१७९॥<br>
बलदेवः- **एवं प्राप्ते परिहरति, नैवं युक्तम् इति । केन प्रमाणेन मद् उक्तेर् अयुक्तता? तत्राह—शृण्विति ॥१७९॥</p>
<p>**तथा च श्री-प्रथमे [भा।पु। १.३.२८]—<br>
एते चांश-कलाः पुंसः कृष्णस् तु भगवान् स्वयम् ॥ इति ॥१८०॥<br>
बलदेवः- **प्रमाणम् आह—एते चेति । कृष्णस्य वासुदेवत्वे स्वयम् इति व्यर्थं स्याद् इत्य् अर्थः ॥१८०॥</p>
<p><strong>अत्र कारिके—<br>
पुं-नाम्नः पुरुषस्यैते श्री-वराह-ऋषादयः ।<br>
अंशा अत्रावताराः स्युः कुमाराद्याः कला मताः ॥<br>
तुर् भिन्नोपक्रमे कृष्णो भगवान् पुरुषोत्तमः</strong> ।</p>
<p>**स्वयम् इत्य् अपयातास्य वासुदेवावतारता ॥१८१॥<br>
बलदेवः- **तुर् भिन्नोपक्रमे इति_—_&ldquo;तुः स्याद् भेदेऽवधारणे&rdquo; इत्य् अमरः ॥१८१॥</p>
<p><strong>श्री-दशमे चैवम् एवोक्तम् [भा।पु। १०.१४.२]—</strong></p>
<blockquote>
<p>**<br>
अस्यापि देव-वपुषो मद्-अनुग्रहस्य<br>
स्वेच्छामयस्य न तु भूतमयस्य कोऽपि** ।</p>
</blockquote>
<p><strong>नेशे महि त्व् अवसितुं मनसान्तरेण<br>
साक्षात् तवैव किम् उतात्म-सुखानुभूतेः ॥१८२॥ इति ।<br>
बलदेवः-</strong> वासुदेवात् कृष्णस्यातिशये प्रमाणान्तरम् आह—अस्यापीति । अस्य—गोप-राज-कुमारस्य स्वयं भगवतः कृष्णस्य, तव, साक्षात्—मद्-दृग्-गोचरस्य, महि—माहात्म्यं, देव-वपुषाः—देवपदाञ्चित-विग्रहात् वासुदेवाद् अपि, अतिशयितं, कोऽपि—ब्रह्मापि, अहम्, आन्तरेण—निरुद्धेन एकाग्रेण, मनसा ज्ञातुं, नेशे—समर्थो न भवामि । कीदृशस्य तव? इत्य् आह—मद्-अनुग्रहस्येति—श्री-गोपालोपनिषद्-अनुसारेण सर्व-मद्-धित-कारिण इत्य् अर्थः; तद् उपनिषदि खलु कृष्ण-दत्ताष्टादशार्णः ब्रह्मा जगत्-स्रष्टाभूद् इति प्रस्फुटं; यद् वा, अनुग्रहात् मां प्रति दर्शित-विविधाश्चर्य-रूपस्येत्य् अर्थः । स्वेच्छामयस्य—भक्तेच्छानुसारीच्छस्येत्य् अर्थः । नत्विति—चिद्-घनस्येत्य् अर्थः । एवं चेत्, आत्म-सुखानुभूतेः—&ldquo;चयस् त्विषाम्&rdquo; इति न्यायेन अनभिव्यक्त-रूप-गुण-लीला-विशेषात् व्यापक-स्वप्रकाशानन्दात् ब्रह्मणः सकाशात्, तव अतिशयितं माहात्म्यं वक्तुमहं नेशे इति किमुत वक्तव्यम्? इति न्यूनातिन्यूनतायाम् इदं कैमुत्यम् ॥१८२॥</p>
<p><strong>अत्र कारिकाः—<br>
देवः स्व-नाम्नि देवेति ख्यातं यस्य वपुः स हि ।<br>
व्यूहानाम् आदिमो वासुदेवो देव-वपुर् मतः ॥<br>
ततोऽपि महि माहात्म्यं साक्षाद् एवात्र ते सतः ।<br>
को विधाताप्य् अवसितुं</strong><sup id="fnref:75"><a href="#fn:75" class="footnote-ref" role="doc-noteref">75</a></sup>** ज्ञातुं नेशेऽस्मि न क्षमः ॥**</p>
<blockquote>
<p>&ldquo;को विधाताप्यव&rdquo; इत्य् अत्र &ldquo;कोऽपि धाताप्यव&rdquo; इति पाठान्तरम् ।</p>
</blockquote>
<p>**किम् उताहो आत्म-सुखानुभूतेर् ब्रह्म-रूपतः ॥१८३॥<br>
बलदेवः- **कारिकाभिः पद्यार्थः विवृणोति, देवः स्व-नाम्नीत्यादिना । देव-पदाञ्चितत्वं वासुदेव-विग्रहस्य प्रस्फुटं, तेन वासुदेवादपीति लब्धम्; एवं लोकेऽपि प्रयुज्यते भर्तृहरिर् हरिर् इति । ततः_—_वासुदेवादपीत्य् अर्थः ॥१८३॥</p>
<p>**एवम् अर्थोऽस्य पद्यस्य कैमुत्य-न्याय-संस्थितः ॥१८४॥<br>
बलदेवः- **वासुदेवादप्यधिकः कृष्णस्य महिमा, यो ब्रह्मणापि ज्ञातुम् अशक्य इत्य् अर्थः । कुत इति चेत्? न्यून कैमुत्याद् इत्य् आह—एवम् अर्थोऽस्ये ति ॥१८४॥</p>
<p>**न्यूनेऽधिके च कैमुत्यं तत्र न्यूने भवेद् यथा ।<br>
कौस्तुभस् तु महा-तेजाः सूर्य-कोटि-शताद् अपि ।<br>
अयं किम् उत वक्तव्यं प्रदीपाद् दीप्तिमान् इति ॥१८५॥<br>
बलदेवः- **ननु कैमुत्यं किं द्वि-विधम् अस्तीति चेत्? अस्ति तत् प्रतिपादयति, न्यूनेऽधिके चेत्य्-आदिना ॥१८५॥</p>
<p>**अथाधिके यथा ध्वान्तैः शक्यो दीपोऽपि नार्दितुम् ।<br>
स तु मार्तण्ड-कोटीभिः समः किम् उत कौस्तुभः ॥१८६॥<br>
अतो न्यूनादपि न्यूने कैमुत्यम् इह तु स्थितम् ॥१८७॥<br>
बलदेवः- **प्रकृते तु न्यूनकैमुत्यं योजयति, अत इति । वासुदेवादपि कृष्णस्य महिमा अधिकश्चेत्, तदा ब्रह्मतः सोऽ धिक इति किं वक्तव्यम्? इति न्यूनन्यूनतायां स न्यायोऽत्र बोध्यः ॥१८७॥</p>
<p><strong>मय्य् एवानुग्रहो यस्येत्य् अनुग्रह-भरो यतः</strong> ।</p>
<p>**मय्य् एव विहितो भूयान् अपूर्वाश्चर्य-दर्शनात् ॥१८८॥<br>
बलदेवः- **अपूर्वेति_—_ब्रह्मणा पूर्वं यानि न दृष्टानि, तानि चतुर् भुजानि चिद्-घनानि सदेवगणैश्-चतुर् विंशति-तत्त्वैः स्तूयमानानि अनन्त-दिव्य-विभूतिमन्ति अद्भुतानि, तेषां दर्शनाद् इत्य् अर्थः ॥१८८॥</p>
<p>**स्वेच्छामयस्य भक्तानां कामायाखिल-कर्मणः ।<br>
न तु भूतमयस्येति पुरुषत्वश् च खण्डितम् ।<br>
यद् एष सर्व-जीवानां पुरुषः परमाश्रयः ॥१८९॥<br>
बलदेवः- **स्वेच्छेति_—<em>भक्तेच्छाधीनेच्छस्येत्य् अर्थः । न तु भूतमयस्येति विशेषणेन, पुरुषत्वञ्च</em>—<em>कारणार्णवशायि-सङ्कर्षणत्वं, कृष्णस्य निरस्तम् इत्य् अर्थः । कुतः खण्डितं? तत्राह—यदेष इति । एषः</em>—_कारणार्णवशायी, पुरुषः । भूत-शब्दोऽत्र जीववाची, &ldquo;भूतं क्ष्मादौ पिशाचादौ जन्तौ क्लीबं त्रिषूचिते ।&rdquo; इति मेदिनीकोषात् । सर्व-जीवाश्रयत्वात् पुरुषो नारायणो भूतमयः, तद्-विलक्षणत्वात् कृष्णो भूतमयो नेत्युक्तः ॥१८९॥</p>
<p>**आन्तरेण निरुद्धेन मनसेत्य् एकतानता ।<br>
ज्ञातुं स्यान् महिमा शक्यो यद्य् अप्य् एभिर् विशेषणैः ।<br>
ज्ञातुं तथापि नेशेऽस्मीत्य् अचित्यैश्वर्यतोदिता ॥१९०॥<br>
बलदेवः- **एकतानतेति_—_&ldquo;एकतानोऽनन्यवृत्तिः&rdquo; इत्य् अमरः; तथा च महिमावगमे मनसो योग्यतोक्ता । ज्ञातुं स्याद् इति—यद्यप्य् एतैर् विशेषणैर् महिमा गोचरो भवेत्, तथापि नेत्युक्तिस्तस्याचिन्त्यैश्वर्यतां बोधयतीत्य् अर्थः ॥१९०॥</p>
<p><strong>जानता वासुदेवाच् च ब्रह्मतश् चाधिकाधिकम्</strong> ।</p>
<p>**माहात्म्यं कृष्ण-चन्द्रस्य विरिञ्चेन समर्थितम् ॥१९१॥<br>
अतो मन्व्-अक्षरमनोर् ध्याने स्वायम्भुवागमे ।<br>
चत्वारो वासुदेवाद्याः कृष्णस्यावृतिर् ईरिताः ॥१९२॥<br>
बलदेवः- **निगमयति, अत इति_—<em>यस्मात् वासुदेवादप्यधिकः स्वयं भगवान् एव श्री-कृष्णो भवतीत्य् अर्थः । मन्व्-अक्षरेति</em>—_चतुर् दशार्णस्य तन्-मन्त्रस्येत्य् अर्थः ॥१९१-१९२॥</p>
<p><strong>क्रमादि-दीपिकायां च वस्व्-अक्षर-मनोर् विधौ</strong> ।</p>
<p>**गोकुलेशावृतित्वेन वासुदेवादयो मताः ॥१९३॥ **</p>
<p>॥ इति वासुदेवादि भ्रम निरासः ॥</p>
<p>**बलदेवः- **क्रमादीति । वस्व्-अक्षर-मनोः_—_अष्टाक्षरस्य तन्-मन्त्रस्येत्य् अर्थः । अन्यथा तद्-ग्रन्थ-द्वयं व्याकुप्यद् इत्य् अर्थः ॥१९३॥</p>
<p><strong>अनु श्रैष्ठ्यं मुकुन्दस्य ब्रह्मतो युज्यते कथम्</strong> ।</p>
<p><strong>यद् ब्रह्म-श्री-भगवतोर् ऐक्यम् एव प्रसिध्यते ॥<br>
पुरुषः परमात्मा च ब्रह्म च ज्ञानम् इत्य् अपि</strong> ।</p>
<p><strong>स एको भगवान् एव शास्त्रेषु बहुधोच्यते ॥१९४॥</strong></p>
<blockquote>
<p>**<br>
बलदेवः-** &ldquo;तडागं तरीतुम् असमर्थः सागरं किमुत तरीत&rdquo; इत्य् अधिके कैमुत्यं हृदि कृत्वा ब्रह्मतः श्रैष्ठ्यम् असहमानः कश्चिद् आह—ननु श्रैष्ठ्यम् इति । यद् ब्रह्मेति—न खलु स्वस्मात् स्वयम् अधिको वक्तुं युक्त इत्य् अर्थः ॥१९४॥</p>
</blockquote>
<p><strong>तथा च स्कान्दे—</strong></p>
<blockquote>
<p>**<br>
भगवान् परमात्मेति प्रोच्यतेऽष्टाङ्ग-योगिभिः** ।</p>
</blockquote>
<p><strong>ब्रह्मेत्य् उपनिषन्-निष्ठैर् ज्ञानश् च ज्ञान-योगिभिः ॥१९५॥</strong></p>
<blockquote>
<p>**<br>
बलदेवः- **भगवान् इत्य्-आदि । तथा च ब्रह्म-परमात्म-भगवच्-छब्दा घट-कलश-कुम्भवत् एकवाच्य-वाचि-लक्षणाः पर्याय-शब्दाः, इति वस्तु-भेदो नास्तीत्य् अर्थः ॥१९५॥</p>
</blockquote>
<p><strong>श्री-प्रथमे च [भा।पु। १.२.१२]—</strong></p>
<blockquote>
<p>**<br>
वदन्ति तत् तत्त्व-विदस् तत्त्वं यज् ज्ञानम् अद्वयम् ।<br>
ब्रह्मेति परमात्मेति भगवान् इति शब्द्यते ॥१९६॥ इति ।<br>
बलदेवः- **वदन्तीति । ब्रह्मेति वेदान्तिभिः, परमात्मेति योगिभिः, भगवानिति भागवतैः, शब्दयते इत्य् अर्थः । स्कान्दे भगवदादि-वस्तुनो ज्ञानत्वं विधीयते, प्रथमे तु ज्ञानस्य ब्रह्मादित्वम्, इति व्यतिहारात्<sup id="fnref:76"><a href="#fn:76" class="footnote-ref" role="doc-noteref">76</a></sup> न हि वस्तुनि वैलक्षण्य-गन्ध इत्य् अभिमतम् ॥१९६॥</p>
</blockquote>
<blockquote>
<p>परस्पराभेदात्</p>
</blockquote>
<p><strong>सत्यम् उक्तं शृणु ततस् तृतीये कापिलं वचः</strong><sup id="fnref:77"><a href="#fn:77" class="footnote-ref" role="doc-noteref">77</a></sup>** ॥१९८॥**</p>
<blockquote>
<p>&ldquo;तृतीय कापिलं वचः&rdquo; इत्य् अत्र &ldquo;तृतीयस्कन्धकीर्तितम्&rdquo; इति पाठान्तरम् ।</p>
</blockquote>
<p><strong>यथा [भा।पु। ३.३२.३२]—</strong></p>
<blockquote>
</blockquote>
<p>**यथेन्द्रियैः पृथग्-द्वारैर् अर्थो बहु-गुणाश्रयः ।<br>
एको नानेयते तद्वद् भगवान् शास्त्र-वर्त्मभिः ॥ इति ॥१९९॥<br>
बलदेवः- **अर्धमङ्गीकृत्याह—सत्यम् उक्तम् इति । तर्हि तारतम्य भणितिः किं हेतुकेति चेत्? तत्राह—शृणु तत इति—तारतम्यावेदक-वाक्यानां सत्त्वादेवेत्य् अर्थः ॥१९८॥</p>
<p><strong>अत्र कारिकाः—<br>
तत् तत् श्री-भगवत्य् एव स्वरूपं भूरि विद्यते ।<br>
उपासनानुसारेण भाति तत्-तद्-उपासके ॥२००॥<br>
यथा-रूप-रसादीनां गुणानाम् आश्रयः सदा</strong> ।</p>
<p><strong>क्षीरादिर् एक एवार्थो ज्ञायते बहुधेन्द्रियैः ॥२०१॥<br>
दृशा शुक्लो रसनया मधुरो भगवांस् तथा</strong> ।</p>
<p><strong>उपासनाभिर् बहुधा स एकोऽपि प्रतीयते ॥२०२॥<br>
जिह्व यैव यथा ग्राह्यं माधुर्यं तस्य नापरैः</strong> ।</p>
<p><strong>यथा च चक्षुर् आदीनि गृह्णन्त्य् अर्थं निजं निजम् ॥२०३॥<br>
तथान्या बाह्य-करण-स्थानीयोपासनाखिला</strong> ।</p>
<p>**भक्तिस् तु चेतः स्थानीया तत् तत् सर्वार्थ-लाभतः ॥२०४॥<br>
बलदेवः- **यथेन्द्रियैर् इति । बहु-गुणाश्रयः, अर्थः—द्रव्यं क्षीरादिः, एक एव, यथा चक्षुरादिभिर् इन्द्रियैर् नाना गृह्यते, तथैक एव भगवान् उपासनादिभिर् बहुभिर् नाना गृह्यते इत्य् अर्थः । तथा च य उपासकस् तद्-गुणान् ग्रहीतुं न शक्नोति, स एव तं गुणिनम् अपि निर्गुणं भणति; यथा चक्षुर् दुग्धं शुक्लम् एव गृह्णाति, न तु मधुरं, यथा च रसना मधुरम् एव गृह्णाति, न तु शुक्लम् इति । अत्र चित्तं यथा दुग्धं माधुर्यादि-निखिल-गुणोपेतं गृह्णाति, तथा भक्तिर् एव तं तत्-तत्-सर्व-गुणोपेतं गृह्णातीति ब्रह्मत्वेनापि सा गृह्णातीत्य् अर्थः ॥२०१-२०४॥</p>
<p>**इति प्रवर-शास्त्रेषु तस्य ब्रह्म-स्वरूपतः ।<br>
माधुर्यादि-गुणाधिक्यात् कृष्णस्य श्रेष्टतोच्यते ॥२०५॥<br>
बलदेवः- **इति प्रवरेति—यद्य् अपि अगृहीत-गुणकः कृष्ण एव ब्रह्मेति न वस्तुभेदः, तथापि निर्भात-गुणत्वानिर्भात-गुणत्वाभ्यां तारतम्यम् अवर्जनीयम् इति तद्-भणितिः सिध्यत्येव । पूर्वत्र &ldquo;चयस् त्विषाम्&rdquo; इति न्यायेन नानोपासन-भक्त्योर् दूरत्वान्तिकत्वे उपमे, इह तु तयोर् बहिर् इन्द्रियान्तर् इन्द्रिये ते दर्शिते इति बोध्यम् ॥२०५॥</p>
<p><strong>तथा च श्री-दशमे [भा।पु। १०.१४.६-७]—</strong></p>
<blockquote>
<p>**<br>
तथापि भूमन्! महिमागुणस्य ते विबोद्धुम् अर्हत्य् अमलान्तर् आत्मभिः ।<br>
अविक्रियात् स्वानुभवाद् अरूपतो ह्य् अनन्य बोध्यात्मतया न चान्यथा ॥२०६॥<br>
बलदेवः- **यथेन्द्रियैर् इत्य्-आदि पद्योक्तं भावं स्पष्टयितुं प्रमाणम् आह—तथापीति द्वाभ्याम् । हे भूमन्!—विभो!, यद्यप्य् अगुणः स-गुणश् च त्वम् एव, तथापि, अगुणस्य—अनभिव्यक्त-गुणस्य ब्रह्म-शब्दितस्य, ते महिमा, विबोद्धुं—बोध-गोचरी-भवितुम्, अर्हति; &ldquo;पच्यते ओदनः स्वयमेव&rdquo; इतिवत् कर्मणः कर्तृत्वम् । कुतो निमित्तात्? इत्य् आह—अमलैः—विशुद्धैः, अन्तरात्मभिः—चित्तः, स्वानुभवात्—स्वकर्मकात्-अनुभवात् । ननु अनुभवस्य चित्त-वृत्तित्वेन विकार-प्रायत्वात् कथं निर्विकारस्य ब्रह्मणस्तेन विषयीकरणं ? तत्राह—अविक्रियाद् इति—नास्ति विकारो यत्र तादृशात्, इत्य् अनुभवो विशिष्यते, निर्विकार-ब्रह्मोपरागेण लवणाकरनिपात-न्यायेन निर्विकाराद् इत्य् अर्थः । ननु चित्त-वृत्तिः खलु रूपवद्-वस्तु विषयीकरोति, ब्रह्म तु नीरूपमेव, ततः कथं तद् विषयं कुर्याद् इति चेत्? तत्राह—अरूपत इति—रूपं तद्-विषयस् तद्-रहितात्, इति नीरूपतयैव तद्-गृह्यते इत्य् अर्थः । चक्षुर्यथा रूपि-द्रव्यं गृह्णाति तथा नीरूपम् अपि रूपं गृह्णाति, तद्वद् इत्य् अर्थः । तद्-बोधे विधान्तरम् आह—अनन्यबोध्य आत्मा स्वरूपं यस्य तत्-तया, स विबोध्यः न चान्यथा—नैवान्यया विधयेति । तत्-प्रवणायां चित्त-वृत्तौ तद्-ब्रह्म स्वयम् एव स्फुरतीत्य् अर्थः । तथा च निर्विकार-नीरूप-विज्ञान-वस्तुतया तद्-बोधो भवतीति नहि प्रभामण्डल-बोधो रवि-बोधवत् दुःशक इति भावः ॥२०६॥</p>
</blockquote>
<p>**गुणात्मनस् तेऽपि गुणान् विमातुं हितावतीर्णस्य क ईशिरेऽस्य ।<br>
कालेन यैर् वा विमिताः सु-कल्पैर् भू-पांशवः खे मिहिका द्युभासः ॥२०७॥ इति ।<br>
बलदेवः- **स-गुणस्य तव बोधस् तु दुःशक इत्य् आह—गुणात्मन इति । अपिस्त्वर्थे । &ldquo;अनन्त-कल्याण-गुणात्मकोऽसौ&rdquo; [वि।पु। ६.५.८४] इति श्री-वैष्णव-वचनात् स्वानुबन्धि-गुण-विशिष्टस्य तु ते, गुणान्—सार्वज्ञ-सार्वैश्वर्य-सौहार्द-कारुण्य-सौन्दर्य-माधुर्य-लावण्य-विचित्रानन्त-विभूतित्वादीन् असङ्ख्यातान्, विमातुं—सङ्ख्यातुं, के ईशिरे? न केऽपि, भव-पाद्मादयोऽपि तत्-सङ्ख्याने समर्था नेत्य् अर्थः । कीदृशस्य? इत्य् आह—अस्य—विश्वस्य, हितायावतीर्णस्य । वेति—वितर्के । यैः, सु-कल्पैः—परम-समर्थैः, भू-पांशवः-कालेन महता, विमिताः—सङ्ख्याताः, खे मिहिकाः—हिमकणाः, दिवि भासः—सूर्यादि-किरण-परमाणवश् च, विमिताः, तेऽपि नेशिरे इत्य् अन्वयः ॥२०७॥</p>
<p><strong>ननु प्राकृत-रूपत्वान्-मृग-तृष्णोपमा-जुषाम्</strong> ।</p>
<p>**गुणानां गणना न स्याद् इति कात्र विचित्रता ॥२०८॥<br>
बलदेवः- **निर्गुण-ब्रह्मवादी प्रत्यवतिष्ठते, नन्व् इति । मृग-तृष्णेति—नभोनैल्यवत् आरोपितत्वात् मृषाभूतानाम् इत्य् अर्थः ॥२०८॥</p>
<p><strong>मैवं गुणानाम् एतस्य प्राकृतत्वं न विद्यते</strong> ।</p>
<p>**तेषां स्वरूप-भूतत्वात् सुख-रूपत्वम् एव हि ॥२०९॥<br>
बलदेवः- **परिहरति, <strong>मैवम्</strong> इति । <strong>प्राकृतं</strong> खलु आरोप्यते, न तु <strong>स्वरूपा</strong>नुबन्धि, अविषये तद् असम्भवाच् चेत्य् अर्थः ॥२०९॥</p>
<p><strong>तथा च ब्रह्म-तर्के—<br>
गुणैः स्वरूप-भूतैस् तु गुण्य् असौ हरिर् ईश्वरः</strong> ।</p>
<p>**न विष्णोर् न च मुक्तानां क्वापि भिन्नो गुणो मतः ॥२१०॥<br>
बलदेवः- **गुणानां स्वरूपानुबन्धित्वे प्रमाणं, गुणैर् इति ॥२१०॥</p>
<p><strong>श्री-विष्णु पुराणे [वि।पु। १.९.४२]—</strong></p>
<blockquote>
<p>**<br>
सत्त्वादयो न सन्तीशे यत्र च प्राकृता गुणाः ।<br>
स शुद्धः सर्व-शुद्धेभ्यः पुमान् आद्यः प्रसीदतु ॥२११॥<br>
बलदेवः- **ब्रह्मणि प्राकृत गुणाभावे प्रमाणं—सत्त्वादयो न सन्तीति । शुद्धत्वम् अत्र स्वरूपानुबन्धी गुणो बोद्धव्यः ॥२११॥</p>
</blockquote>
<p><strong>तथा च तत्रैव [वि।पु। ६.५.७९]—</strong></p>
<blockquote>
<p>**<br>
ज्ञान-शक्ति-बलैश्वर्य-वीर्य-तेजांस्य् अशेषतः** ।</p>
</blockquote>
<p>**भगवच्-छब्द-वाच्यानि विना हेयैर् गुणादिभिः ॥२१२॥<br>
बलदेवः- **तत्रैव—श्री-विष्णु-पुराणे, भगवच्-छब्दार्थ-कथने ज्ञान-शक्तीति वाक्यम् । विना हेयैर् गुणादिभिर् इति—पापा जरादयः प्राकृता गुणा निषिध्यन्ते । नन्व् एवं निराकर्तव्यो निर्गुणवाद प्रसङ्गः? मैवं, गुणित्वेन स्फुरणात् ॥२१२॥</p>
<p><strong>पाद्मे च [प।पु।उ।ख। २५५.३९-४०]—</strong></p>
<blockquote>
<p>**<br>
योऽसौ निर्गुण इत्य् उक्तः शास्त्रेषु जगद्-ईश्वरः** ।</p>
</blockquote>
<p>**प्राकृतैर् हेय-संयुक्तैर् गुणैर् हीनत्वम् उच्यते ॥२१३॥<br>
बलदेवः- **उपोद्वलकं वाक्य-द्वयम् आह—योऽसाव् इत्य्-आदि ॥२१३॥</p>
<p><strong>श्री-प्रथमे च [भा।पु। १.१६.३०]—</strong></p>
<blockquote>
<p>**<br>
इमे चान्ये च भगवन्! नित्या यत्र महागुणाः ।<br>
प्रार्थ्या महत्त्वम् इच्छद्भिर् न वियन्ति स्म कर्हिचित् ॥ इति ॥२१४॥<br>
बलदेवः- **नित्या यत्रेति—गुणानाम् अप्राकृतत्वं, तेन स्वानुबन्धित्वं चेति ॥२१४॥</p>
</blockquote>
<p>**अतः कृष्णोऽप्राकृतानां गुणानां नियुतायुतैः ।<br>
विशिष्टोऽयं महा-शक्तिः पूर्णानन्द-घनाकृतिः ॥२१५॥<br>
बलदेवः- **निगमयति, अतः कृष्ण इति । पूर्णेति—सान्द्रानन्द-विग्रह इत्य् अर्थः ॥२१५॥</p>
<p>**ब्रह्म निर्धर्मकं वस्तु निर्विशेषम् अमूर्तिकम् ।<br>
इति सूर्योपमस्यास्य कथ्यते तत् प्रभोपमम् ॥२१६॥<br>
बलदेवः- **ननु ब्रह्म-स्वरूपं ज्ञान-मात्र पठ्यते, यत् खलु विप्र-पुत्रानयन-प्रसङ्गे हरि-वंशे पार्थेन प्रकाश-मयम् अनुभूतम् उक्तम्, इति चेत्? तत्राह—ब्रह्मेति । निर्धर्मकं_—<em>रूप-रसादि-गुण-रहितं, निर्विशेषं</em>—<em>यतो विशेषैर् भूम्यादिभिर् अस्पृष्टम्, अतः, अमूर्तिकं</em>—_मूर्तत्व-शून्यम् इत्य् अर्थः । ईदृशं यत् ब्रह्म, तत् खलु सूर्योपमस्य कृष्णस्य &ldquo;चयस् त्विषाम्&rdquo; इति न्यायेन प्रभोपमं कथ्यते । सूर्यो यथा तेजोराशिः सर्वैः प्रतीयते, दत्त-दृष्टैस् तद् उपासकैस् तु दिव्य-रथारूढो देवाकारः, तथा ज्ञान-प्रधानैश् चैतन्यराशिः परमात्मा प्रतीयते, भक्ति-प्रधानस् तु पुरुषाकारस् तद् राशिः; इति नास्ति वस्त्वन्यत्वं यद्य् अपि, तथापि निराकार-चैतन्य-राशेर् आकारवत् तद् राशी माधुर्यादि-गुण-योगात् अतिशयोऽस्ति, इति ब्रह्म-प्रकाशात् कृष्ण-प्रकाशस्य श्रेष्ठ्यम् इति ॥२१६॥</p>
<p><strong>तथा च श्री-गीतासु [गी। १४.२६-२७]—</strong></p>
<blockquote>
</blockquote>
<p><strong>&ldquo;यो माम् अव्यभिचारेण भक्ति-योगेन सेवते</strong> ।</p>
<p>**स गुणान् समतीत्यैतान् ब्रह्म-भूयाय कल्पते ॥२१७॥<br>
बलदेवः- <strong>चित्त-स्थानीयया भक्त्या ब्रह्म-प्रकाशस्यापि ग्रहणम् इति &ldquo;यथेन्द्रियैः&rdquo; [भा।पु। ३.३२.३२] इत्य् अनेनोक्तं, श्री-गीता-वाक्येन दर्शयति, यो माम् इति</strong> । <strong>अव्यभिचारेण_ _—ऐकान्तिकेन</strong> । <strong>ब्रह्मभूयाय_—_ब्रह्मत्वाय, निराकार-चैतन्य-राशिर्यो मे ब्रह्म-प्रकाशस् तद् भावाय, योग्यो भवति, इति यद्य् अप्यापातात् प्रतीयते, तथापि तत् सदृशत्वाय इत्य् एवार्थः, &ldquo;निरञ्जनः परमं साम्यम् उपैति&rdquo; [मु।उ। ३.१.२] इति श्रुतेः</strong> । <strong>तद् भावस्तु न, &ldquo;परमात्मात्मनोर् योगः परमार्थ इतीष्यते</strong> । **मिथ्यैतद् अन्य-द्रव्यं हि नैत्य् अन्य-द्रव्यतां यतः ॥&rdquo; [वि।पु। २.१४.२७] इति श्री-वैष्णवे तस्य मिथ्यात्वोक्तेः, न खलु अणुद्रव्यं विभु भवेत् ॥२१७॥</p>
<p>**ब्रह्मणो हि प्रतिष्ठाहम् अमृतस्याव्ययस्य च ।<br>
शाश्वतस्य च धर्मस्य सुखस्यैकान्तिकस्य च ॥२१८॥ इति ।<br>
बलदेवः- <strong>ननु वसुदेव-सुतस्य तव भक्त्या कथं तादृशस्य तस्य प्राप्तिः? तत्राह—ब्रह्मणो हीति</strong> । <strong>ब्रह्मणः_—_निराकारस्य चैतन्य-राशेः, अहं, प्रतिष्ठा-प्रतिष्ठीयते अस्याम् इति व्युत्पत्तेः परमाश्रय इत्य् अर्थः</strong> । **अव्ययस्यामृतस्य_—<em>नित्य मुक्तेः, तथा, शाश्वतस्य</em>—<em>नित्यस्य, धर्मस्य</em>—<em>श्रवणादि-भक्ति-योगस्य, तथा, ऐकान्तिकस्य सुखस्य</em>—_प्रेम-लक्षणस्य च, अहं प्रतिष्ठा, इति मद् भक्त्या ब्रह्मणस् तादृशस्य प्राप्तिर् न चित्रेति ॥२१८॥</p>
<p>**अत्र कारिकाः—<br>
स ब्रह्म-भावम् आसाद्य लीला-विग्रहम् आश्रयन् ।<br>
माम् आनन्द-घनं प्रेम्णा भजेद् इत्य् अयम् आशयः ॥२१९॥<br>
बलदेवः- **पद्य-द्वयम् एतत् कारिकाभिर् व्याचष्टे, स ब्रह्मेत्यादिना । सः—कृताव्यभिचारि-भक्तिर् विद्वान्, ब्रह्मणि_—<em>भगवद्-अङ्ग-त्विट्-चय-रूपे, भावं—लयम्, आसाद्य, प्रागनुष्ठित-भक्ति-सामर्थ्यात् तत्रैव आस्थितं लीला-विग्रहम् आश्रयन्, मां</em>—_ब्रह्मणस् तस्य प्रतिष्ठाभूतं, भजेद् इत्य् अर्थः ॥२१९॥</p>
<p><strong>भक्तेर् अव्यभिचारायाः प्रेम सेवैव यत् फलम्</strong> ।</p>
<p>**केवलं ब्रह्म-भावस् तु विद्वेषेणापि लभ्यते ॥२२०॥<br>
बलदेवः- **ननु चित्-परमाणोर् जीवस्य चिद्-राशौ तस्मिन् ब्रह्मणि लयेनैव भाव्यम्, न पुनस्ततो निःसृत्य तद् आश्रयस्य कृष्णस्य सेवनं सम्भवेद् इति चेत्? तत्राह—भक्तेर् इति । तस्मिन् ब्रह्मणि विलीनतया स्थितिस् तु भगवता कृष्णेन निहतानां विद्वेषिणाम् अपि भवेत्, &ldquo;सिद्ध-लोकस् तु तमसः पारे यत्र वसन्ति हि । सिद्धा ब्रह्म-सुखे मग्ना दैत्याश् च हरिणा हताः ॥&rdquo; [ब्रह्माण्ड-पुराणे ] इति स्मरणात् । तस्मात् तल्-लीनतामात्रं भक्तेः फलं न भवतीति । तमसः_—<em>अष्टमावरणात् प्रकृति-मण्डलात्, पारे, ब्रह्म-लोकः</em>—<em>&ldquo;चयस् त्विषाम्&rdquo; इति न्यायेन निराकार-चित्-पुञ्ज-रूपं स्थानम् इत्य् अर्थः । सिद्धाः</em>—<em>अनवज्ञात-भगवद्-अङ्घ्रयस् तादृग्-ब्रह्म-चिन्तकाः तच्-चिन्तनात् विध्वस्तलिङ्गाः, तत्र, वसन्ति</em>—<em>लीयन्ते; हरिणा</em>—_श्री-कृष्णेन, हता दैत्याश् च । तच्-चरणावज्ञातॄणान् तु ज्ञान-लव-दग्धानामधः पातो भवति, &ldquo;येऽन्येऽरविन्दाक्ष! विमुक्त-मानिनस् त्वय्य् अस्तभावाद् अविशुद्ध बुद्धयः । आरुह्य कृच्छ्रेण परं पदं ततः पतन्त्य् अधोऽनादृत युष्मद् अङ्घ्रयः ॥&rdquo; [भा।पु। १०.२.३२] इति श्री-भागवतात् ॥२२०॥</p>
<p>**ननु ते यादवस्यास्य भजनाद् ब्रह्मता कथम् ।<br>
इत्य् आह ब्रह्मणो हीति हि यतोऽहं पुरस् तव ।<br>
स्थितोऽयं विविधानन्द-पूर्ण-चिद्-घन-विग्रहः ।<br>
ब्रह्मणश् चित्-स्वरूपस्य प्रतिष्ठा परमाश्रयः ।<br>
रविस् तेजो-घनाकारः करौघस्य यथा भवेत् ॥२२१॥<br>
बलदेवः- **कृष्ण-भजनात् ब्रह्म-भूयः प्राप्तिः कथम्? इत्य् अर्जुनः शङ्कते, नन्व् इति । यादवस्य_—<em>इतर-राज-कुमारवत् सत्त्वोत्कृष्टेन कर्मणा देवक्याम् उत्पन्नस्य मनुष्यस्य् एत्य् अर्थः । परिहरति, ब्रह्मणो हीति</em>—_व्याख्यात-प्रायम् । &ldquo;त्वं परा प्रकृतिः सूक्ष्मा&rdquo; [वि।पु। ५.२.७] इति वैष्णवोक्तः परात्मिकायां देवक्याम् अविच्युत-स्वरूप-शक्तिकस्य परेशस्य मम प्राकटय मात्रम् एव जन्म, प्राच्याम् इव भानोः प्रदर्शनम्, &ldquo;अजोऽपि सन्न् अव्ययात्मा&rdquo; [गी। ४.६] इत्य्-आदि पूर्वोक्तेः । न तु मानुष्याम् अन्य-राज-पुत्रस्य् एव विनष्ट-पूर्वार्जित-विद्यादिकस्य तद् देह-लब्ध-पिण्डस्योत्पत्तिर् इति मद्-भजनात् मच्-छवि प्राप्तिर् नाद्भुता । न खलु सूर्यं गच्छतस् तत् प्रभासु प्रवेशो दुर्घटः ॥२२१॥</p>
<p><strong>अव्ययेनामृतेनेह नित्य-मुक्तिर् उदीर्यते ।<br>
शाश्वतेन तु धर्मेण भगवद्-धर्म उच्यते ॥२२२॥<br>
ऐकान्तिक-सुखेनात्र प्रेम-भक्ति-रसोत्सवः</strong> ।</p>
<p><strong>येन मोक्ष-सुखस्यापि तिरस्कारो विधीयते ॥२२३॥<br>
किं च, ब्रह्म-संहितायां [५</strong>।<strong>४०]—</strong></p>
<blockquote>
<p>**<br>
यस्य प्रभा प्रभवतो जगद्-अण्ड-कोटि-<br>
कोटिष्व् अशेष-वसुधादि-विभूति-भिन्नम्** **।<br>
तद् ब्रह्म निष्कलम् अनन्तम् अशेष-भूतं<br>
गोविन्दम् आदि-पुरुषं तम् अहं भजामि ॥ इति ॥२२४॥<br>
अत्र कारिके—<br>
निष्कलादि स्वरूपं तद् ब्रह्माण्डार्बुद-कोटिषु ।<br>
विभूतिभिर् धराद्याभिर् भिन्नं भेदम् उपागतम् ॥<br>
सदा प्रभाव-युक्तस्य ब्रह्म यस्य प्रभा भवेत् ।<br>
तं गोविन्दं भजामीति पद्यस्यार्थः स्फुटीकृतः ॥२२५॥<br>
बलदेवः- **नराकृतेः सान्द्र-चैतन्य-राशेः कृष्णस्य निराकारश् चैतन्य-राशिः प्रभा-स्थानीयो ब्रह्म-प्रकाशत्वेनोच्यते, इत्य् अत्र प्रमाणं वाचनिकम् आह—<strong>यस्य प्रभेत्यादि</strong> । <strong>प्रभवतो</strong> <strong>यस्य प्रभा,</strong> <strong>तद् ब्रह्म</strong>, <strong>तं गोविन्दम् अहं भजामि</strong> इत्य् अन्वयः । कीदृशं ब्रह्म? इत्य् आह—<strong>जगद्-अण्ड-कोटि-कोटिषु</strong> असङ्ख्यातेषु जगद्-अण्डेषु, **वसुधादिभिर् विभूतिभिर् भिन्नं, **कारणात्मना एकं तत्-कार्यात्मना असङ्ख्यातम् इत्य् अर्थः ॥२२४॥</p>
</blockquote>
<p>ननु सोऽकामयत बहु स्याम् [तै।उ। २.६] इत्य्-आदौ प्रभोर् एव परेशात् कार्यं श्रुतं, न तु तत् प्रभाया इति चेत्? उच्यते । <strong>प्रभोः</strong> प्रभैव कार्य-निष्पादिकेति विवक्षया तद्-उक्तिर् इति तत्-प्रभयैव क्षुब्धा प्रकृतिर् जगद्-अण्डान्य् असूतेत्य् अर्थः । केवलाद्वैतिभिर् यद् ब्रह्म स्वरूपं निर्णीयते, तद् अत्र नाभिमतं । तद् धि निर्धर्मकं शब्दा वाच्यम् अद्वितीयश् च । इदं तु विशुद्धत्व-प्रकाश-मयत्वादि-धर्म-युक्, शास्त्र वाच्यं, जगत्-कारणत्वात् स द्वितीयश् चेति महद्-अन्तरम् ।</p>
<p>किं च, तद्-अभिमतं ब्रह्म तु न श्रद्धेयं, तस्मिन् प्रमाणाभावात्; न तावत् तत्र प्रत्यक्षं प्रमाणं, रूपादि-विरहात् । नाप्य् अनुमानं, तद् व्याप्य-लिङ्गाभावात्, न च शब्दः, प्रवृत्ति-निमित्तस्य जात्यादेर् अभावात्, न च लक्षणा, सर्व-शब्दा-वाच्ये तस्या असम्भवात्, न च तत्-पक्षे ततः सृष्टिः, तद्-धेतोः सङ्कल्प-शक्तेर् विरहात्, न चोपदेशः, उपदेष्टुर् उपदेश्यस्य चाभावात् ।</p>
<p>ननु भ्रान्त्या तत्-तत्-सिद्धिः? मैवम् । क्व भ्रमः, ब्रह्मणि जीवे वा ? नाद्यः विज्ञान-राशेस् तस्य तद्-असम्भवात् । नान्त्यः प्राग्-अभ्रान्तेस् तस्यैवाभावात्, इति तुच्छं तत् ॥२२५॥</p>
<p><strong>ननु भोस् तव भावोऽयं ज्ञात एव मया ध्रुवम्</strong> ।</p>
<p>**पर-व्योम-पतेः शौरिर् अवतारस् त्वयोच्यते ॥२२६॥<br>
बलदेवः- **अथ श्री-वैष्णवाः प्रत्यवतिष्ठन्ते । ते हि मन्यन्ते, पर-व्यूह-विभवान्तर्याम्य्-अर्चात्मना परमात्मा विभाति । तत्र परः_—<em>नारायणः स्वयं प्रभुः, व्यूहाः</em>—<em>वासुदेवादयश् चत्वारः, विभवाः</em>—<em>मत्स्य-कूर्मादयः, अन्तर्यामी</em>—<em>प्रतिप्राणि-हृद्-वर्त्य्-अङ्गुष्ठमात्रः, अर्चा तु</em>—_श्रीरङ्ग-जगन्नाथादिः । विभवेषु नृसिंहो रघुनाथः कृष्णश् च श्रेष्ठाः, तेष्व् ऐश्वर्याधिक्यात् कृष्णो नारायणानन्तरो भविष्यति, विभवाश् च नित्य-विग्रहा इति । तान् निराकर्तुं तद्-भाषणमनुवदति, नन्व् इति ।</p>
<p>तव_—<em>कृष्णपारम्यवादिनः, भावः</em>—_अभिप्राय इत्य् अर्थः । कोऽसौ? तम् आह—परेति ॥२२६॥</p>
<p><strong>जन्मादि-लीला-प्राकट्याद् अवतारतयाप्य् असौ</strong> ।</p>
<p>**प्रोक्तो विलास एव स्यात् सर्वोत्कर्षाति-भूमतः॥२२७॥<br>
बलदेवः- **ननु मत्स्य-कूर्मादिर् इव कृष्णोऽस्त्ववतार इति चेत्? नैवम् इत्य् आह—जन्मादीति । प्रपञ्चाविर्भाव-मात्रेण कृष्णोऽवतारत्वेनोक्तः, वस्तुतस् तु नारायण एवानाविष्कृत-कियद्-धर्म-कृष्ण इत्य् अर्थः । तत्र हेतुः, सर्वोत्कर्षेति_—_नृसिंह-रामाभ्याम् अप्य् अतिशयाभिधानाद् इत्य् अर्थः ॥२२७॥</p>
<p>**यः पर-व्योम-नाथः स्याद् असमानोर्ध्व-वैभवः ।<br>
श्रुति-स्मृति-महा-तन्त्र-वर्णितोत्कर्ष-सौष्ठवः ।<br>
लोक-सृष्टेः पुरा ब्राह्मे कल्पे यः परमेष्ठिने ।<br>
महा-वैकुण्ठ-लोक-स्थं स्वम् आत्मानम् अदर्शयत् ॥२२८॥<br>
बलदेवः- **तं विशिनष्टि, यः परेति ॥२२८॥</p>
<p><strong>तथा हि श्री-द्वितीय-स्कन्धे [भा।पु। २.९.९-१६]—<br>
तस्मै स्व-लोकं भगवान् सभाजितः<br>
सन्दर्शयामास परं न यत् परम्</strong> ।</p>
<p>**व्यपेत-सङ्क्लेश-विमोह-साध्वसं<br>
स्व-दृष्टवद्भिः पुरुषैर् अभिष्टुतम् ॥२२९॥<br>
बलदेवः- **तस्मै स्वेति । तस्मै_—<em>ब्रह्मणे चतुर् मुखाय, सभाजितः</em>—<em>तेन भक्त्याराधितः, भगवान्</em>—<em>परम-व्योम-नाथः, स्व-लोकं</em>—<em>परम-व्योमाख्यं स्व-स्थानम्, अदर्शयत् । यत्</em>—<em>यतः, परम्</em>—<em>अन्यत्, वैकुण्ठं, परं</em>—<em>श्रेष्ठं, नास्ति । व्यपेताः सङ्क्लेशादयो यस्मात्, सङ्क्लेशाः</em>—<em>अविद्यास्मिता-राग-द्वेषाभिनिवेशाः, विमोहः</em>—<em>अविवेकः, साध्वसं</em>—<em>पातभयम् । स्वस्य, दृष्ट</em>—<em>दर्शनं, तद्वद्भिः साक्षात्-कृत-तद्-रूपैः, पुरुषैः</em>—_तल्-लोकिभिः, अभिष्टुतम् ॥२२९॥</p>
<p><strong>प्रवर्तते यत्र रजस् तमस् तयोः<br>
सत्त्वश् च मिश्रं न च काल-विक्रमः</strong> ।</p>
<p>**न यत्र माया किम् उतापरे हरेर्<br>
अनुव्रता यत्र सुरासुरार्चिताः ॥२३०॥<br>
बलदेवः- **रजस् तमश् च, तयोः सहचरं मिश्रं सत्त्वश् च, यत्र_—<em>लोके, कालविक्रमश् च, न प्रवर्तते</em>—<em>नास्ति, यत्र मायैव नास्ति, अपरे</em>—_तत्-कार्यभूता महद्-अहङ्कारादयश् च, न सन्तीति किम् उत वक्तव्यम् । कालमाययोर् अभावेन नित्यानन्द-स्वप्रकाश-रूपत्वं लोकस्य दर्शितम् । पार्षद-मञ्जुलत्वं लोकस्याह—हरेर् अनुव्रता इत्य्-आदिना ॥</p>
<p>रजस् तमश् च, तयोः सहचरं मिश्रं सत्त्वश् च, यत्र_—<em>लोके, काल-विक्रमश् च, न प्रवर्तते</em>—<em>नास्ति, यत्र मायैव नास्ति, अपरे</em>—_तत्-कार्य-भूता महद्-अहङ्कारादयश् च, न सन्तीति किम् उत वक्तव्यम् । कालमाययोर् अभावेन नित्यानन्द-स्वप्रकाश-रूपत्वं लोकस्य दर्शितम् । पार्षद-मञ्जुलत्वं लोकस्याह—<strong>हरेर् अनुव्रता</strong> इत्य्-आदिना ॥</p>
<p><strong>श्यामावदाताः शत-पत्र-लोचनाः<br>
पिशङ्ग-वस्त्राः सुरुचः सुपेशसः</strong> ।</p>
<p>**सर्वे चतुर्-बाहव उन्मिषन्-मणि-<br>
प्रवेक-निष्काभरणाः सुवर्चसः ॥<br>
बलदेवः- सुपेशसः_ <em>**सौकुमार्यवन्तः । <strong>उन्मिषन्त</strong> इव प्रभावन्तः, **मणि-प्रवेकाः</em> <em>**मण्य्-उत्तमाः, येषु तादृशानि <strong>निष्काद्य्-आभरणानि</strong> येषां ते । **निष्कं</em> _**पदकम् ॥२३०॥</p>
<p>**प्रवाल-वैदूर्य-मृणाल-वर्चसः<br>
परिस्फुरत्-कुण्डल-मौलि-मालिनः ॥२३१॥<br>
बलदेवः- प्रवालेति_ _**तत्-तद्-वर्ण-भगवद्-उपासनया तत्-तत्-सारूप्यवन्त इत्य् अर्थः ॥२३१॥</p>
<p><strong>भ्राजिष्णुभिर् यः परितो विराजिते<br>
लसद्-विमानावलिभिर् महात्मनाम्</strong> ।</p>
<p><strong>विरोचमानः प्रमदोत्तमा-द्युभिः<br>
स-विद्युद्-अभ्रावलिभिर् यथा नभः ॥२३२॥<br>
बलदेवः- भ्राजिष्णुभिर्</strong> इति । **महात्मनां_ <em>**तल्-लोकिनां, <strong>भ्राजिष्णुभिर्</strong> <strong>लसद्-विमानावलिभिः</strong>, **यः</em> <em>**लोकः <strong>परितो विराजते</strong> । **प्रमदोत्तमानां</em> <em>**वर-तरुणीनां, **द्युभिः</em> <em>**कान्तिभिः, **विरोचमानः</em> <em>**दीप्तिमान्तन् । तत्र दृष्टान्तः, सविद्युद् अभ्रावलिभिः, नभः</em>—_आकाशः, यथेति तासां नीलसाटीविशिष्टत्वं द्योत्यते ॥२३२॥</p>
<p>**श्रीर् यत्र रूपिण्य् उरुगाय-पादयोः<br>
करोति मानं बहुधा विभूतिभिः **।</p>
<p>**प्रेङ्खाश्रिता या कुसुमाकरानुगैर्<br>
विगीयमाना प्रिय-कर्म गायती ॥२३३॥<br>
बलदेवः- श्रीः_ <em>**लक्ष्मीः, **रूपिणी</em> <em>**दिव्य-रूपवती, **विभूतिभिः</em> <em>**सेवा-परिच्छदैः, **उरुगायस्य</em> <em>**हरेः <strong>पादयोः</strong> । **मानं</em> <em>**पूजां <strong>करोति</strong> । यद् वा, **श्रीः</em> <em>**सम्पद्-रूपा **रूपिणी</em> <em>**मूर्ता इति प्राग्वत् । कीदृशी सा? इत्य् आह—**प्रेङ्खां</em> <em>**दोलाम्<sup id="fnref:78"><a href="#fn:78" class="footnote-ref" role="doc-noteref">78</a></sup> **आश्रिता</em> <em>**आरूढा । **कुसुमाकरः</em> <em>**वसन्त-र्तुः, तद्-**अनुगैः</em> <em>**ग्रीष्माद्य्-ऋतुभिर् मूर्तिमद्भिः, <strong>वि</strong>शेषेण <strong>गीयमाना</strong> । **प्रियस्य</em> <em>**हरेः **कर्म</em> _**चरितं <strong>गायतीति</strong> ॥२३३॥</p>
<blockquote>
<p>&ldquo;प्रेङ्खां-दोलाम्&rdquo; इत्य् अत्र &ldquo;प्रेङ्खम् आन्दोलम्&rdquo; इति पाठान्तरम् ।</p>
</blockquote>
<p><strong>ददर्श तत्राखिल-सात्वतां पतिं<br>
श्रियः पतिं यज्ञ-पतिं जगत्-पतिम्</strong> ।</p>
<p><strong>सुनन्द-नन्द-प्रबलार्हणादिभिः<br>
स्व-पार्षदाग्र्यैः परिषेवितं विभुम् ॥<br>
भृत्य-प्रसादाभिमुखं दृग्-आसवं<br>
प्रसन्न-हासारुण-लोचनाननम्</strong> ।</p>
<p>**किरीटिनं कुण्डलिनं चतुर्भुजं<br>
पीतांशुकं वक्षसि लक्षितं श्रिया ॥<br>
अध्यर्हणीयासनम् आस्थितं परं<br>
वृतं चतुः-षोडश-पञ्च-शक्तिभिः ।<br>
युक्तं भगैः स्वैर् इतरत्र चाध्रुवैः<br>
स्व एव धामन् रममाणम् ईश्वरम् ॥२३४॥ इति ।<br>
बलदेवः- <strong>लोकं दृष्ट्वा तल्-लोकनाथं हरिं ब्रह्मा अदर्शद् इत्य् आह—ददर्शेति</strong> । <strong>कीदृशम्? इत्य् आह—अखिलेति</strong> । <strong>सातिः सुखार्थः सौत्रः, ततः क्विपि तु, सात्_—<em>सुखरूपो हरिः, स येषाम् अर्च्यतयास्ति, ते, सात्वन्तः</em>—<em>तद्-भक्ताः, तेषाम् अखिलानां, पति</em>—_स्वामिनम्</strong> । <strong>दृग्-आसवं_—_सौन्दर्येण नेत्रोन्मादकम् इत्य् अर्थः</strong> । <strong>श्रिया_—_रेखारूपया, वक्षसि, लक्षितः _—_चिह्नितम्</strong> । <strong>अध्यर्हणीयं_—<em>सर्व-पूज्यं, यत्, आसनं</em>—<em>राज-पद-रूपं, तत् आस्थितं</em>—_तस्मिन् विराजमानम् इत्य् अर्थः</strong> । <strong>चतुः-षोडश-पञ्च-शक्तिभिर् वृतं_—_तत्र-ह्लादिनी-कीर्ति-करुणा-तुष्टयश् चतस्रः, श्र्यादयः सप्त, विमलादयो नवेति षोडश; साङ्ख्य-योग-वैराग्य-तपो-भक्तयः पञ्च; इत्य् एताभिः पञ्च-विंशत्या शक्तिभिः परिवृतम्, आसनम् इति योज्यम्</strong> । <strong>भगैः_—<em>धर्म-ज्ञानैश्वर्य-वैराग्यैः, स्वैः</em>—<em>असाधारणैः, युक्तं</em>—_विशिष्टम्</strong> । <strong>कीदृशैस् तैः? इत्य् आह—इतरत्र_—<em>विरिञ्च्यादौ, अध्रुवैः</em>—_अस्थिरैः</strong> । **स्फुटम् अन्यत् ॥२३४॥</p>
<p>**अत्र कारिकाः—<br>
यद् यतः परम् उत्कृष्टं पदम् अन्यन् न हि क्वचित् ।<br>
सङ्क्लेशाः पञ्च-विद्याद्या विमोहो निर्विवेकता ॥<br>
बलदेवः- **पद्यानि कारिकाभिर् व्याख्याति—<strong>यद् यतः परम्</strong> इत्य्-आदिभिः । <strong>स्व-दृष्टम्</strong> इति—भावे निष्ठा ॥</p>
<p><strong>साध्वसं पाततो भीतिर् न सन्त्य् एतानि यत्र तम् ।<br>
स्व-दृष्टम् आत्मनः साक्षात् कारस् तद्वद्भिर् ईडितम् ॥२३५॥<br>
रजस् तमश् च नो यत्र सत्त्वं सध्र्यक् तयोर् न च ।<br>
गुणा यत्र प्रकृतिजा न सन्तीति प्रदर्शितम् ॥<br>
बलदेवः- सध्र्यग्</strong> इति_ । _सहाञ्चतीति सध्र्यक्, सहस्य सध्रिर् आदेशः, सहचरम् इत्य् अर्थः । ननु मिश्रं सत्त्वं नास्तीत्य् उक्तेर् विशुद्धं तत् यत्रास्तीति लभ्यते, विशुद्ध-सत्त्वं तव धाम शान्तं तपो-मयं ध्वस्त-रजस्-तमस्कम् [भा।पु। १०.२७.४] इत्य्-आदि स्मरणाच् च, तच् च प्राकृतम् एव भवेद् इति चेत्? न, न यत्र माया इत्य् अनेन तस्यापि व्युदासात् । यत् तु विशुद्ध-सत्त्वं तव धाम इत्य् अनेनोक्तं, तत् खलु मायेतरत् ज्ञानात्मकं स्व-प्रकाशं वस्तु इत्य् एके, भगवद्-अभिन्ना या परा शक्तिः ह्लादिनी सन्धिनी संवित् [वि।पु। १.१२.९६] इत्य् एवं त्रिवृत् पठ्यते, तद्-भूतम् एव तत् इत्य् अपरे इत्य् अन्यत्र बहुतरम् ॥</p>
<p>**न काल-विक्रमो यत्र सर्व-विध्वंस-कारिता ।<br>
परं मूलम् अनर्थानां यत्र मायैव नास्ति हि ॥<br>
अपरे तत्र किम् उत विकारा महद्-आदयः ।<br>
अतो वैकुण्ठ-लोकस्य कथिता नित्य-सिद्धता ॥२३६॥<br>
हरेर् अनुव्रता यत्र श्यामारुण-हरित्-सिताः ।<br>
तत्-तद्-वर्णम् उपास्येशं तत्-सारूप्यम् उपागताः ॥<br>
तत्-तद्-वर्णं_ _**श्यामादि-रूपम् ॥</p>
<p>**अथवा नित्य-सिद्धत्वात् तद्-रुचाम् अप्य् अनादिता ॥२३७॥<br>
श्रीः सम्पद्-रूपिणी मूर्ता यत्र पद्मांश-सम्भवा ।<br>
मानं सेवां रचयति विविधाभिर् विभूतिभिः ॥<br>
कुसुमाकर-शब्देन ऋतूनाम् अधिपो मतः ।<br>
तेन तस्यानुगैर् ग्रीष्म-वर्षाद्यैर् ऋतुभिश् च या ॥<br>
ऋतूनाम् अधिपः_ _**राजा वसन्तः ॥</p>
<p>**विशेषाद् गीयमानापि प्रियकर्मैव गायती ।<br>
शत्रन्तेन पदेनात्र तिङ्-अन्ता लक्षिता क्रिया ॥२३८॥<br>
तत्रेश्वरं ददर्शासौ कथम्भूतं दृग्-आसवम् ।<br>
सान्द्रानन्दैर् दृशां सुष्टु मादकत्वात् स आसवः ॥२३९॥<br>
बलदेवः- सान्द्रानन्दैर् **इति—सौन्दर्य-माधुर्य-सौरभ्य-लावण्य-लक्षणैर् इत्य् अर्थः । **स_ <em>**हरिर् एव । **आसवः</em> _**मधु-स्थानीय इत्य् अर्थः ॥२३९॥</p>
<p><strong>पीतांशुकं पदेनास्य ध्वन्यते</strong><sup id="fnref:79"><a href="#fn:79" class="footnote-ref" role="doc-noteref">79</a></sup>** श्याम-वर्णता ॥२४०॥ **</p>
<blockquote>
<p>&ldquo;पदेनास्य ध्वन्यते&rdquo; इत्य् अत्र &ldquo;पदेनात्र ध्वनिता&rdquo; इति पाठान्तरम् ।</p>
</blockquote>
<p>**बलदेवः- **पीतांशुकेति । <strong>श्यामेति</strong> पीताम्बरस्य शोभाधायित्वाद् इत्य् अर्थः ॥२४०॥</p>
<p><strong>अध्यर्हणीय-शब्देन महा-योगाख्य-पीठकम् ।<br>
श्री-पाद्मोत्तर-खण्डोक्तम् अत्रैवाग्रे प्रवक्ष्यते ॥२४१॥<br>
चतस्रो ह्लादिनी-कीर्ति-करुणा-तुष्टयः स्मृताः</strong> ।</p>
<p><strong>शक्तयः षोडशात्रैव पूर्वम् एव प्रदर्शिताः ॥२४२॥<br>
विद्यायाः पञ्च-पर्वाणि साङ्ख्यादीन्य् अत्र पञ्च च ॥२४३॥<br>
तानि पञ्चरात्रे—<br>
साङ्ख्य-योगौ तु वैराग्यं तपो भक्तिश् च केशवे ।<br>
पञ्च-पर्वेति विद्येयं यया विद्वान् हरिं विशेत् ॥ इति ॥२४४॥<br>
इत्य् एताभिर् वृतं पञ्च-विंशत्या शक्तिभिः सदा ।<br>
भगैर् ऐश्वर्य-धर्माद्यैः स्वैर् असाधारणोदयैः ॥<br>
इतरत्र विरिञ्च्य्-आदाव् अध्रुवैर् अस्थिरैः कृशैः ॥<br>
स्व एव धाम्नि वैकुण्ठे रतिं विदधतं सदा</strong> ।</p>
<p>**किं वा स्वरूप-भूतत्वाच् छ्रियस् तस्याः स्वधामता ॥२४५॥<br>
बलदेवः- **स्व एवेति । **रतिम्_ <em>**अभिरुचिम् । किं वेति</em> _एतत्-पक्षे रतिं सम्भोगम् ॥२४५॥</p>
<p><strong>तथा च भार्गव-तन्त्रे—</strong></p>
<blockquote>
<p>**<br>
शक्ति-शक्तिमतोश् चापि न विभेदः कथञ्चन ।<br>
अविभिन्नापि स्वेच्छादि-शब्दैर् अपि विभाष्यते ॥२४६॥ इति ।<br>
बलदेवः- **ननु श्रीर् हरि-धामेति कथं धाम-शब्दस्य विग्रह-वाचित्वात्, धाम देहे गृहे रश्मौ इति मेदिनी, नहि श्रीर् हरेर् विग्रह इति चेत्? तत्राह—शक्तीति । ह्लादिनी शक्तिः खलु श्रीः, तद्-अभिन्नत्वात् तद्-विग्रह-रूपैव सेति किम् अनुपपन्नम् ? विशेष-बलात् तु भेद-कार्यं भविष्यत्य् एव, सत्ता सती इत्य्-आदिवत् । यद्यप्य् <strong>अभिन्ना</strong> शक्तिः, तथापि **स्वेच्छादि-शब्दैर् **उच्यते, विशेष-सामर्थ्यात् ॥२४६॥</p>
</blockquote>
<p><strong>किं च, पाद्मोत्तर-खण्डे [प।पु। ६.२५५.५७-६४]—</strong></p>
<blockquote>
</blockquote>
<p><strong>प्रधान-परम-व्योम्नोर् अन्तरे विरजा नदी</strong> ।</p>
<p>**वेदाङ्ग-स्वेद-जनित-तोयैः प्रस्राविता शुभा ॥२४७॥<br>
बलदेवः- **परिपोषाय महा-वैकुण्ठ-लोकं पाद्म-वाक्यैर् वर्णयति प्रधानेति ॥२४७॥</p>
<p><strong>तस्याः पारे पर-व्योम्नि त्रिपाद्-भूतं सनातनम्</strong> ।</p>
<p><strong>अमृतं शाश्वतं नित्यम् अनन्तं परमं पदम् ॥<br>
शुद्ध-सत्त्व-मयं दिव्यम् अक्षरं ब्रह्मणः पदम्</strong> ।</p>
<p><strong>अनेक-कोटि-सूर्याग्नि-तुल्य-वर्चसम् अव्ययम् ॥<br>
सर्व-वेद-मयं शुभ्रं सर्व-प्रलय-वर्जितम्</strong> ।</p>
<p><strong>असङ्ख्यम् अजरं सत्यं जाग्रत्-स्वप्नादि-वर्जितम् ॥<br>
हिरण्मयं मोक्षपदं ब्रह्मानन्द-सुखाह्वयम् ॥<br>
समानाधिक्य-रहितम् आद्य्-अन्त-रहितं शुभम् ॥<br>
तेजसात्य्-अद्भुतं रम्यं नित्यम् आनन्द-सागरम्</strong> ।</p>
<p><strong>एवम् आदि-गुणोपेतं तद् विष्णोः परमं पदम् ॥<br>
न तद् भासयते सूर्यो न शशाङ्को न पावकः</strong> ।</p>
<p>**यद् गत्वा न निवर्तन्ते तद् धाम परमं हरेः ॥२४८॥<br>
बलदेवः- **शाश्वतं_—<em>नवायमानम् ॥ शुभ्रं</em>—<em>निर्मलम् । असङ्ख्यम्</em>—_अपरिमितम् ॥</p>
<p>हिरण्मयं_—_चिद्-घनम् ॥२४८॥</p>
<p><strong>तद् विष्णोः परमं धाम शाश्वतं नित्यम् अच्युतम्</strong> ।</p>
<p>**न हि वर्णयितुं शक्यं कल्प-कोटि-शतैर् अपि ॥२४९॥<br>
तत्रैवाग्रे [प।पु। ६.२५६.९-२१]—<br>
श्रीशाङ्घ्रि-भक्ति-सेवैक-रस-भोग-विवर्धिताः ।<br>
महात्मानो महाभागा भगवत्-पाद-सेवकाः ।<br>
तद् विष्णोः परमं धाम यान्ति प्रेम-सुख-प्रदम् ॥२५०॥<br>
बलदेवः- **तद्-गमनाधिकारिण आह—श्रीशाङ्ग्रीति ॥२५०॥</p>
<p><strong>नाना-जनपदाकीर्णं वैकुण्ठं तद् धरेः पदम्</strong> ।</p>
<p>**प्राकारैश् च विमानैश् च सौधै रत्न-मयैर् वृतम् ॥२५१॥<br>
तन्-मध्ये नगरी दिव्या सायोध्येति प्रकीर्तिता ।<br>
मणि-काञ्चन-चित्राड्य प्राकारैस् तोरणैर् वृता ।<br>
चतुर्द्वार-समायुक्ता रत्न-गोपुर-संवृता ॥२५२॥<br>
बलदेवः- **अयोध्येति_—<em>मायया योद्धुमावरीतुम् अशक्यत्वाद् इत्य् अर्थः । तोरणैः</em>—<em>वन्दन-मालाभिः । गोपुरैः</em>—<em>पुर-द्वारैः, संवृता</em>—_विशिष्टा, &ldquo;पुर-द्वारन् तु गोपुरम्&rdquo; इत्य् अमरः ॥२५२॥</p>
<p>**चण्डादि-द्वार-पालैश् च कुमुदायैः सुरक्षिता ।<br>
चण्ड-प्रचण्डौ प्राग्-द्वारे याम्ये भद्र-सुभद्रकौ ।<br>
वारुण्यां जय-विजयौ सौम्ये धातृ-विधातरौ ॥२५३॥<br>
कुमुदः कुमुदाक्षश् च पुण्डरीकोऽथ वामनः ।<br>
शङ्कु-कर्णः सर्व-नेत्रः सुमुखः सुप्रतिष्ठितः ।<br>
एते दिक्-पतयः प्रोक्ताः पुर्याम् अत्र शुभानने ॥२५४॥<br>
बलदेवः- **यत्र पुर्यां कुमुदादयोऽष्टौ दिक्-पालाः सन्तीत्याह—कुमुद इत्य्-आदि ॥२५४॥</p>
<p><strong>कोटि-वैश्वानर-प्रख्य-गृह-पङ्क्तिभिर् आवृता</strong> ।</p>
<p><strong>आरूढ-यौवनैर् नित्यैर् दिव्य-नारी-नरैर् युता ॥२५५॥<br>
अन्तःपुरं तु देवस्य मध्ये पुर्या मनोहरम्</strong> ।</p>
<p><strong>मणि-प्राकार-संयुक्तं वर-तोरण-शोभितम् ॥<br>
विमानैर् गृह-मुख्यैश् च प्रासादैर् बहुभिर् वृतम्</strong> ।</p>
<p>**दिव्याप्सरोगणैः स्त्रीभिः सर्वतः समलङ्कृतम् ॥२५६॥<br>
मध्ये तु मण्डपं दिव्यं राज-स्थानं महोत्सवम् ।<br>
माणिक्य-स्तम्भ-साहस्र-जुष्टं रत्न-मयं शुभम् ।<br>
नित्य-मुक्तैः समाकीर्णं साम-गानोपशोभितम् ॥२५७॥<br>
बलदेवः- **नित्य-मुक्तैः_—_नित्य-निवृत्त-तमोभिः ॥२५७॥</p>
<p><strong>मध्ये सिंहासनं रम्यं सर्व-वेद-मयं शुभम् ।<br>
धर्मादि-दैवतैर् नित्यैर् वृतं वेद-मयात्मकैः ।<br>
धर्म-ज्ञान-महैश्वर्य-वैराग्यैः पाद-विग्रहैः ॥२५८॥</strong></p>
<blockquote>
<p>**<br>
बलदेवः- **पीठ-पादा विग्रहा येषां तैः, पीठपादतया स्थितैर् इत्य् अर्थः ॥२५८॥</p>
</blockquote>
<p><strong>तत्रैव [प।पु।उ।ख। २५६.२३-५४]—<br>
वसन्ति मध्यमे तत्र वह्नि-सूर्य-सुधांशवः</strong> ।</p>
<p><strong>कूर्मश् च नागराजश् च वैनतेयस् त्रयीश्वरः ॥<br>
छन्दांसि सर्व-मन्त्राश् च पीठ-रूपत्वम् आस्थिताः</strong> ।</p>
<p>**सर्वाक्षर-मयं दिव्यं योग-पीठम् इति स्मृतम् ॥२५९॥<br>
बलदेवः- **वसन्तीति । त्रयीश्वरः_—<em>वेदमयः, वैनतेयः</em>—_गरुडः ॥२५९॥</p>
<p>**तन्-मध्येऽष्टदलं पद्मम् उदयार्क-सम-प्रभम् ।<br>
तन्-मध्ये कर्णिकायां तु सावित्र्यां शुभ-दर्शने! ।<br>
ईश्वर्या सह देवेशस् तत्रासीनः परः पुमान् ॥२६०॥<br>
बलदेवः- **तन्-मध्ये इति_—_गायत्री-रूपायां पद्म-कर्णिकायाम् इत्य् अर्थः । हे शुभ-दर्शने!—गौरि! ॥२६०॥</p>
<p><strong>इन्दीवर-दल-श्यामः सूर्य-कोटि-सम-प्रभः</strong> ।</p>
<p>**युवा कुमारः स्निग्धाङ्गः कोमलावयवैर् युतः ॥२६१॥<br>
बलदेवः- **कुमारः_—_क्रीडापरः ॥२६१॥</p>
<p><strong>फुल्ल-रक्ताम्बुज-निभ-कोमलाङ्घ्रि-कराब्जवान् ।<br>
प्रबुद्ध-पुण्डरीकाक्षः सुभ्रू-लत-युगाङ्कितः ॥२६२॥<br>
सुनासः सुकपोलाढ्यः सुशोभ-मुख-पङ्कजः</strong> ।</p>
<p>**मुक्ताफलाभ-दन्ताढ्यः सुस्मिताधर-विद्रुमः ॥२६३॥<br>
परिपूर्णेन्दु-सङ्काश-सुस्मितानन-पङ्कजः ।<br>
तरुणादित्य-वर्णाभ्यां कुण्डलाभ्यां विराजितः ॥२६४॥<br>
सुस्निग्ध-नील-कुटिल-कुन्तलैर् उपशोभितः ।<br>
मन्दार-पारिजाताढ्य कवरी-कृत-केशवान् ॥२६५॥<br>
बलदेवः- **मन्दारादिभिः आढ्याः कबरीकृताः केशाः सन्त्यस्यति तथा, मन्दारादि-पुष्पैः कृत-केश-विन्यास-विशेषः कवरी ॥२६५॥</p>
<p>**प्रातर् उद्युत्-सहस्रांशु-निभ-कौस्तुभ-शोभितः ।<br>
हार-स्वर्ण-स्रगासक्त-कम्बु-ग्रीवा-विराजितः ॥२६६॥<br>
बलदेवः- **हाराः_—_मुक्तास्रजः, स्वर्ण-स्रजश् च, ताभिरासक्ता या कम्बुग्रीवा, तया विराजितः; &ldquo;रेखा-त्रयाञ्चिता ग्रीवा कम्बु-ग्रीवेति कथ्यते ।&rdquo; इति हलायुधः ॥२६६॥</p>
<p><strong>सिंह-स्कन्ध-निभैः प्रोच्चैः पीनैर् अंसैर् विराजितः</strong> ।</p>
<p>**पीन-वृत्तायत-भुजैश् चतुर्भिर् उपशोभितः ॥२६७॥<br>
बलदेवः- **सिंहेति । अंसैः_—_स्कन्धैः ॥२६७॥</p>
<p><strong>अङ्गुलीयैश् च कटकैः केयूरैर् उपशोभितः ॥<br>
बालार्क-कोटि-सङ्काशैः कौस्तुभाद्यैः सुभूषणैः</strong> ।</p>
<p>**विराजित-महा-वक्षा वन-माला-विभूषितः ॥२६८॥<br>
बलदेवः- **कटकैः_—_चतुर्भिः कङ्कणैर् इत्य् अर्थः ॥२६८॥</p>
<p><strong>विधातुर् जनन-स्थान-नाभि-पङ्कज-शोभितः</strong> ।</p>
<p>**बालातप-निभ-श्लक्ष्ण-पीत-वस्त्र-समन्वितः ॥२६९॥<br>
बलदेवः- **विधातुर् जनन-स्थानेति_—<em>एतस्मात् गर्भोदकशयस्य अद्वैताद् इत्य् अर्थः । बालातपेति</em>—<em>बाल-सूर्योपमेत्य् अर्थः । उद्बाहुभ्याम्</em>—<em>ऊर्ध्वबाहुभ्याम् । इतराभ्याम्</em>—_अधोबाहुभ्याम् ॥२६९॥</p>
<p><strong>नाना-रत्न-विचित्राङ्घ्रि-कटकाभ्यां विराजितः ॥<br>
सज्योत्स्न-चन्द्र-प्रतिम-नख-पङ्क्तिभिर् आवृतः ॥२७०॥<br>
कोटि-कन्दर्प-लावण्यः सौन्दर्य-निधिर् अच्युतः ।<br>
दिव्य-चन्दन-लिप्ताङ्गो वन-माला-विभूषितः ॥<br>
शङ्ख-चक्र-गृहीताभ्याम् उद्बाहुभ्यां विराजितः ।<br>
वरदाभय-हस्ताभ्याम् इतराभ्यां तथैव च ॥२७१॥<br>
वामाङ्क-संस्थिता देवी महा-लक्ष्मीर् महेश्वरी</strong> ।</p>
<p>**हिरण्य-वर्णा हरिणी सुवर्ण-रजत-स्रजा ॥२७२॥<br>
बलदेवः- **हरिणी_—_मनोहरा, स्वर्ण-प्रतिमोपमत्वात्; &ldquo;हरिणी हरितायाश् च नारीभिद्-वृत्त-भेदयोः । सुवर्ण-प्रतिमायाश् च&rdquo; इति मेदिनी ॥२७२॥</p>
<p><strong>सर्व-लक्षण-सम्पन्ना यौवनारम्भ-विग्रहा</strong> ।</p>
<p><strong>रत्न-कुण्डल-संयुक्ता नीलाकुञ्चित-शीर्षजा ॥२७३॥<br>
दिव्य-चन्दन-लिप्ताङ्गी दिव्य-पुष्पोपशोभिता</strong> ।</p>
<p><strong>मन्दार-केतकी-जाती-पुष्पाञ्चित-सुकुन्तला ॥२७४॥<br>
सुभ्रूः सुनासा सुश्रोणी पीनोन्नत-पयोधरा</strong> ।</p>
<p><strong>परिपूर्णेन्दु-सङ्काश सुस्मितानन-पङ्कजा ॥२७५॥<br>
तरुणादित्य-वर्णाभ्यां कुण्डलाभ्यां विराजिता</strong> ।</p>
<p><strong>तप्त-काञ्चन-वर्णाभा तप्त-काञ्चन-भूषणा ॥२७६॥<br>
हस्तैश् चतुर्भिः संयुक्ता कनकाम्बुज-भूषिता</strong> ।</p>
<p><strong>नाना-रत्न-विचित्राढ्य-कनकाम्बुज-मालया ।<br>
हार-केयूर-कटकैर् अङ्गुरीयैश् च भूषिता ॥२७७॥<br>
भुज-युग्म-धृतोदग्र-पद्म-युग्म-विराजिता</strong> ।</p>
<p>**गृहीत-मातुलुङ्गाख्य-जाम्बूनद-कराञ्चिता ॥२७८॥<br>
बलदेवः- **गृहीतं मातुलुङ्गाख्यं जाम्बूनदं येन तादृशेन करेणाञ्चिता, स्वर्ण-मय-बीजपूर-फल-शोभित-करेइति लीलया तद्-ग्रहणं; &ldquo;फलपूरो बीजपूरो रुचको मातुलुङ्गके ।&rdquo; इत्य् अमरः ॥२७८॥</p>
<p><strong>एवं नित्यानपायिन्या महा-लक्ष्म्या महेश्वरः</strong> ।</p>
<p><strong>मोदते परम-व्योम्नि शाश्वते सर्वदा प्रभुः ॥२७९॥<br>
बलदेवः-</strong> एवम् इति—वर्णित-रूपयेत्य् अर्थः ॥२७९॥</p>
<p><strong>पार्श्वयोर् अवनी-लीले समासीने शुभानने</strong> ।</p>
<p>**अष्ट-दिक्षु दलाग्रेषु विमलाद्याश् च शक्तयः ॥२८०॥<br>
बलदेवः- **पार्श्वयोर् इति । अवनी-लीले_—_भू-देवी-लीला-देव्यौ लक्ष्म्याः सख्यौ, पाश्र्वयोर् वर्तते, लक्ष्मीस् तु वामाङ्गे इति ज्ञेयम् ॥२८०॥</p>
<p><strong>विमलोत्कर्षिणी ज्ञाना क्रिया योगा तथैव च ॥<br>
प्रह्वी सत्या तथेशाना महिष्यः परमात्मनः ॥<br>
गृहीत्वा चामरान् दिव्यान् सुधाकर-सम-प्रभान् ।<br>
सर्व-लक्षण-सम्पन्ना मोदन्ते पतिम् अच्युतम् ॥२८१॥<br>
दिव्याप्सरोगणाः पञ्च-शत-सङ्ख्याश् च योषितः ।<br>
अन्तःपुर-निवासिन्यः सर्वाभरण-भूषिताः ॥<br>
पद्म-हस्ताश् च ताः सर्वाः कोटि-वैश्वानर-प्रभाः</strong> ।</p>
<p>**सर्व-लक्षण-सम्पन्नाः शीतांशु-सदृशाननाः ॥<br>
ताभिः परिवृतो राजा शुशुभे परमः पुमान् ॥२८२॥<br>
अनन्त-विहगाधीश-सेनान्य्-आद्यैः सुरेश्वरैः ॥<br>
अन्यैः परिजनैर् नित्यैर् मुक्तैश् च परिसंवृतः ॥<br>
मोदते रमया सार्धं भोगैश्वर्यैः परः पुमान् ॥२८३॥ इति ।<br>
बलदेवः- **मोदन्ते_—<em>मोदयन्तीत्य् अर्थः ॥ अनन्तः</em>—<em>शेषः, विहगाधीशा</em>—<em>गरुडः, सेनानीः</em>—_विष्वक्सेनः ॥२८३॥</p>
<p>**अत्र कारिकाः—<br>
अर्थतः शब्दतश् चात्र यत् पुनः पुनर् उच्यते ।<br>
तद्-असम्भाव्य-वस्तुत्वात् प्रतीत्यै हेतुवादिनाम् ॥२८४॥<br>
बलदेवः- **पाद्म-पद्यार्थान् कारिकाभिः सङ्कलयति, अर्थत इत्य्-आदिभिः । शब्दार्थयोः पुनः पुनर् उक्तिर् अस्ति, सा तु, हेतुवादिनां_—_तर्कपराणां, प्रतीत्यर्थत्वात् न दोषः, दुरूहोऽर्थः खलु असकृद् उपदिष्टो हृदयम् आरोहतीति ॥२८४॥</p>
<p><strong>श्रीश-निश्वास-रूपाणां वेदानां तत्र मूर्तता</strong> ।</p>
<p><strong>ततस् तद्-अङ्गतो जाताः स्वेदाः परम-पावनाः ॥२८५॥<br>
त्रिपाद्-विभूतेर् धामत्वात् त्रिपाद्भूतं तु तत् पदम्</strong> ।</p>
<p>**विभूतिर् मायिकी सर्वा प्रोक्ता पादात्मिका यतः ॥२८६॥<br>
बलदेवः- **त्रिपाद्-विभूतेर् इति_—_एकपान्मायिकी विभूतिस् तत्र नास्त्येवेत्य् अर्थः ॥२८६॥</p>
<p>**अमृतं सुष्ठु मधुरं शाश्वतन् तु मुहुर् नवम् ।<br>
शुद्ध-सत्त्वन् तु तत्-प्रोक्तं सत्त्वम् अप्राकृतन् तु यत् ।<br>
नित्याक्षरादि-शब्दैस् तु षड्-भाव-परिवर्जनम् ॥२८७॥<br>
किञ्चानुत्थापितानाम् अपि कारिकाः—<br>
आद्यम् आवरणं दिक्षु पूर्वादिषु किलाष्टसु ।<br>
व्यूहैर् लक्ष्म्यादि-सहितैर् वासुदेवादिभिर् मतम् ॥२८८॥<br>
बलदेवः- **पाद्मोत्तर-खण्डे महा-वैकुण्ठस्य विस्तरेण वर्णनम् अस्ति, तत् सङ्क्षेपेण दर्शयति, आद्यम् इत्य्-आदिभिः । पूर्वादिषु दिक्षु वासुदेवादयश् चत्वारो व्यूहाः, आग्नेय्यादिषु विदिक्षु तु लक्ष्मी-सरस्वती-रति-कान्तयस् तत्-प्रेयस्यो निवसन्तीति प्रथमावरणस्यावरकाः ॥२८८॥</p>
<p><strong>पुर्यो लक्ष्म्याः सरस्वत्या रतेः कान्तेर् अनुक्रमात्</strong> ।</p>
<p><strong>विदिक्षु परम-व्योम्न आग्नेय्यादिषु कीर्तिताः ॥२८९॥<br>
केशवाद्यैर् इह चतुर् विंशत्या तु द्वितीयकम्</strong> ।</p>
<p>**अष्टासु किल काष्टासु तेषां ज्ञेयं त्रयं त्रयम् ॥२९०॥<br>
बलदेवः- **केशवाद्यैर् इति_—_एकैकस्यां दिशि त्रयस् त्रयो निवसन्तीति पाद्मोत्तर-खण्डाद् एव बोध्यं, विस्तरभयान्नात्र लिखितम् ॥२९०॥</p>
<p>**दशभिर् मत्स्य-कूर्माद्यैर् दश-दिक्षु तृतीयकम् ॥२९१॥<br>
बलदेवः- **तृतीयस्यावरणस्यावरकान् आह—दशभिर् इति । अत्र ब्राह्म-दिशि कृष्णो यद् यप्यावरणत्वेनोक्तस् तथापि तद् दिशस् तद् ऊर्ध्वत्वात् तद् वर्तिनस् तस्य पारम्यं वेदितव्यं, ग्रन्थस्य तल्-लोक परत्वेन तत् पक्षपातित्वेऽपि वस्तु-स्थितेर् अत्यागात् ॥२९१॥</p>
<p><strong>सत्याच्युतानन्त-दुर्गा-विष्वक्सेन-गजाननैः</strong> **।<br>
शङ्ख-पद्म-निधिभ्यां च तुर्यम् अष्टासु दिक्ष्व् इदम् ॥२९२॥<br>
बलदेवः- **चतुर्थस्यावरणस्य् आह—सत्याच्युतेति । दुर्गा_-_गजाननावत्र नैव प्राकृत-देहौ, &ldquo;न यत्र माया&rdquo; इत्य् उक्तेः, किन्तु चिद्-विग्रहौ तत्-पार्षदाविति ज्ञेयम् ॥२९२॥</p>
<p>**ऋग्-वेदादि-चतुष्केण सावित्र्या गरुडेन च ।<br>
तथा धर्म-मखाभ्याश् च पञ्चमं पूर्ववन् मतम् ॥२९३॥<br>
बलदेवः- **पञ्चमस्य् आह—ऋग्-वेदादीति । अत्रैते मूर्ता ज्ञेयाः, &ldquo;यत्र मूर्तिर् धराः कलाः&rdquo; इत्य् उक्तेः । मख-शब्देन क्रियाधिष्ठातृ-देवता मूर्तैव ज्ञेया ॥२९३॥</p>
<p><strong>शङ्ख-चक्र-गदा-पद्म-खड्ग-शार्ङ्ग-हलैस् तथा</strong> ।</p>
<p>**मुषलेन च षष्ठं स्याद् इन्द्राद्यैः सप्तमं तथा ॥२९४॥<br>
बलदेवः- **षष्ठस्याह—शङ्खेति । इन्द्राद्यैर् अष्टभिस् तु सप्तमं ज्ञेयम् ॥२९४॥</p>
<p>**साध्या मरुद्-गणाश् चैव विश्वेदेवास् तथैव च ।<br>
नित्याः सर्वे परे धाम्नि ये चान्ये त्रिदिवौकसः ।<br>
ते वै प्राकृत-नाकेऽस्मिन् न नित्यास् त्रिदिवेश्वराः ॥२९५॥<br>
बलदेवः- **ननु इन्द्रादयो देवताः प्रपञ्च-लोकाङ्ग-भूताः ख्याताः, कथम् अप्रपञ्च-लोकाङ्गतयोच्यते? तत्राह—साध्या इत्य्-आदि सार्धकं पाद्मोत्तर-खण्डीयम् एव [प।पु।उ।ख।२५६.६४-६५] प्रापञ्चिक-देवता प्रसाद्यास्तास् तन्निवासिन्य इति बोध्यम् ॥२९५॥</p>
<p><strong>वासुदेवादि-मूर्तीणां सप्ततेस् तु चतुर् युजः</strong> ।</p>
<p>**लोकास् तु तावत्-सङ्ख्याकाः परे धाम्नि चकासति ॥२९६॥<br>
बलदेवः- **महा-वैकुण्ठावरण-देवतानां चतुः-सप्तति-सङ्ख्यानां वासुदेवादीनं स्थानानि तत्-तद्-दिक्षु दिव्यानि सन्तीत्याह—वासुदेवादीति । लोकाः_—_भुवनानि, &ldquo;लोकस् तु भुवने जने&rdquo; इत्य् अमरः ॥२९६॥</p>
<p><strong>त्रिषु पुंसोऽवतारेषु रुद्रात् पद्मभवात् तथा ।<br>
भृग्वादिकृत-निर्धाराद्-विष्णुर् एव महत्तमः ॥<br>
किं पुनः पुरुषस् तत्र वासुदेवोऽत्र किन्तराम्</strong> ।</p>
<p>**तत्रापि किन्तमां सोऽयं महा-वैकुण्ठ-नायकः ॥२९७॥<br>
बलदेवः- **ननु महा-वैकुण्ठ-नाथस्य विष्णोर् इदं पारम्य-निरूपणं श्रद्धा-जाड्य-कृतम् एव, &ldquo;एका मूर्तिस्त्रयो देवा ब्रह्म-विष्णु-शिवात्मकाः ।&rdquo; इत्य्-आदि स्मृतिभिर् ब्रह्म-शिवयोश् च तल्-लाभात्? इति त्रि-देव्यैक-वादिभिर् आक्षिप्ते प्राह—विष्व् इति । पुंसः_—_गर्भोदकशयस्य, त्रिषु, ब्रह्म-विष्णु-शिवेषु, अवतारेषु मध्ये, रुद्रात् पद्म-भवाच् च सकाशात् विष्णुर् एव महत्-तमः, न रुद्रः, न च पद्म-भवः । कुतः? इत्य् आह—भृग्वादीति । कथा तु श्री-दशमे त्रि-देवी-परीक्षायां [भा।पु। १०.८९] द्रष्टव्या । एवं चेत् तेषां<sup id="fnref:80"><a href="#fn:80" class="footnote-ref" role="doc-noteref">80</a></sup> त्रयाणाम् अवतारी पुरुषो गर्भोदकशयः कारणोदकशयश् च महत्-तम इति किं वाच्यं, ततो वासुदेवस् तथेति किं तरां, ततो महा-वैकुण्ठ-नायको व्यूही पराख्यस् तथेति किन् तमां वाच्यम् इत्य् अर्थः । तथा च सर्वेषाम् अंशी स्वयं-रूपोऽयम् इति निष्कर्षः ॥२९७॥</p>
<blockquote>
<p>ब्रह्म-विष्णु-शिवानाम्</p>
</blockquote>
<p>**सदाशिवाख्यो यः शम्भुः स चैशान्यावृतिर् मता ॥२९८॥<br>
बलदेवः- **ननु महा-शैवैः स्व-निर्णये सदाशिवो मूलं तत्त्वं पठ्यते, उदाह्रियते च लिङ्ग पुराण-वाक्यं &ldquo;सदाशिवः कारण-कारणं परं तस्माच् च सर्वे प्रभवन्ति देवाः&rdquo; इत्य्-आदि, तथा सति कथमस्य स्वयं-रूपत्वं? तत्राह—सदेति । तस्य<sup id="fnref:81"><a href="#fn:81" class="footnote-ref" role="doc-noteref">81</a></sup> तल्-लोकै<sup id="fnref:82"><a href="#fn:82" class="footnote-ref" role="doc-noteref">82</a></sup>शान्य-दिग्-आवरण-देवतात्वेन कीर्तनात् ततोऽस्य<sup id="fnref:83"><a href="#fn:83" class="footnote-ref" role="doc-noteref">83</a></sup> श्रैष्ठ्यम् असन्देहम् इत्य् अर्थः । इदम् अत्र बोध्यं_—_ब्रह्म-संहितोक्तः सदाशिवः कृष्ण-विलासो नारायणः, लिङ्गोक्तस् तु तद्-आवरणस्थ-तत्-स्वांश<sup id="fnref:84"><a href="#fn:84" class="footnote-ref" role="doc-noteref">84</a></sup> इति ॥२९८॥</p>
<blockquote>
<p>सदाशिवस्य</p>
</blockquote>
<blockquote>
<p>महा-वैकुण्ठस्य</p>
</blockquote>
<blockquote>
<p>महा-वैकुण्ठ-नाथस्य</p>
</blockquote>
<blockquote>
<p>लिङ्ग-पुराणोक्त श्री-सदाशिवस् तु महा-वैकुण्ठस्य ऐशान्यावरण-देवतात्वेन तदीयथांश-भूत इत्य् अर्थः</p>
</blockquote>
<p><strong>अतो ब्रुवेऽनयोः प्रायो वैलक्षण्यं द्वयोर्न हि</strong> ।</p>
<p>**दीपोत्थ-दीप-तुल्यत्वात् स्याद् विलास-विलासिनोः ॥२९९॥<br>
बलदेवः- **एवं महा-वैकुण्ठ-नाथं साङ्गं निरूप्य तद् उपासको विवक्षितं स्फुटयति, अत इति । कृष्णस्य स्वयं भगवत्त्वे प्रमाण-लाभात् नारायणस्यानादि-सिद्ध-महेश्वर्य-विशिष्ट-स्वरूपतायां प्रमाण-प्रचयाच्चानयोः कृष्ण-नारायणयोः प्रायो वैलक्षण्यं मत्स्यादि-नारायणयोर् इव नास्त्य् एव, किन्तु पूर्वोत्तरयोर् दीपयोर् इव सालक्षण्यम् अस्तीति पूर्व-दीप इव नारायणः स्वयं, कृष्णस् तु तद् दीपोत्थ-दीप इव तत्-तुल्यस् तद्-विलास इति ॥२९९॥</p>
<p>**मैवं वादीर् महावादिन् अधुना त्वम् अपेशलः ।<br>
गहनैश्वर्य-विज्ञान-रसास्वादयोर् असि ॥३००॥<br>
बलदेवः- **परिहरति, मैवम् इति । हे महावादिन्! अव्यक्तार्थक बहु वाक्यालापिन्न् इत्य् अर्थः । एवं, मा वादीः_—<em>न बृहीत्य् अर्थः । यस् त्वम् अधुना कृष्णस्य गहनैश्वर्य-विज्ञान-रसास्वादनयोः, अपेशलः</em>—_अनिपुणः, &ldquo;पेशलो रुचिरे दक्षे&rdquo; इति मेदिनी ॥३००॥</p>
<p><strong>सर्व-वेदान्ततः सारं वेद-कल्पतरोः फलम्</strong> ।</p>
<p>**श्री-भागवतम् एवात्र प्रमाणं सर्वतो वरम् ॥३०१॥<br>
बलदेवः- **ननु त्वं केन प्रमाणेन कृष्णस्य स्वयं-रूपस्य तद्-द्वयं<sup id="fnref:85"><a href="#fn:85" class="footnote-ref" role="doc-noteref">85</a></sup> प्रतिपादयसीति चेत्? तत्राह—सर्वेति_—_&ldquo;सर्व-वेदान्त-सारं हि श्री-भागवतम् इष्यते । तद्-रसामृत-तृप्तस्य नान्यत्र स्याद् रतिः क्वचित् ॥&rdquo; [भा।पु। १२.१३.१५] इति श्री-भागवतात्; येन श्री-बादरायणस्य हृत्-तापो निवृत्त इति वर्ण्यते ॥३०१॥</p>
<blockquote>
<p>महैश्वर्यं महा-माधुर्यश् चेति</p>
</blockquote>
<p><strong>तथा हि श्री-तृतीये [भा।पु। ३.२.२१]—</strong></p>
<blockquote>
<p>**<br>
स्वयन्त्व् असाम्यातिशयस् त्र्य्-अधीशः<br>
स्वाराज्य-लक्ष्म्य्-आप्त-समस्त-कामः** ।</p>
</blockquote>
<p>**बलिं हरद्भिश् चिर-लोक-पालैः<br>
किरीट-कोटीडित-पाद-पीठः ॥ इति ॥३०२॥<br>
बलदेवः- **एवं पूर्व-पक्षे प्राप्ते निरपेक्ष-रव-स्वरूप-श्रुति-वाक्येन, श्री-कर्तृक-कृष्ण-स्पृहया, सर्वातिशायि-कृष्ण-नाम-महिम-रूप-लिङ्गेन च श्रीनाथाद् अपि कृष्ण-रूपस्याधिक्यं वक्तुं प्रवर्तते । अत्र श्रुति-रूपं श्री-भागवतीयम् उद्धव-वाक्यम् आह—। उद्धवो हि ज्ञानि-वर्यः, &ldquo;नोद्धवोऽण्व् अपि मन्-न्यूनो यद् गुणैर् नार्दितः प्रभुः । अतो मद्-वयुनं लोकं ग्राहयन्न् इह तिष्ठतु ॥&rdquo; [भा।पु। ३.४.३१] इति भगवद्-वाक्यात् । ततस् तद्-वाक्यस्य प्रमाणकत्वम् असन्देहम् । तद् एवं तद्-वाक्यार्थः_—<em>तुर् अवधारणे, कृष्णः स्वयम् एव, &ldquo;स्वयं दासास् तपस्विनः&rdquo; इतिवत् अन्यानपेक्ष-स्वरूपैश्वर्य इत्य् अर्थः । अतः असाम्यातिशयः</em>—<em>परम-व्योमाधीशपर्यन्त-तत्-स्वरूपैः साम्यं तौल्यं, तेषाम् अतिशयश् च कृष्ण-स्वरूपाद्-आधिक्यं, तद्-उभयं यत्र नेत्य् अर्थः । त्रयाणां</em>—<em>गोकुलादीनां धाम्नां परम-व्योमोर्धवर्तिनाम्, अधीशः</em>—<em>स्वामी । स्वाराज्य-रूपया, लक्ष्म्या</em>—<em>अतिसम्पदा, आप्ताः समस्ताः, कामाः</em>—<em>दिव्य-रस-गन्धादयो भोग्याः, यम्, इति स्वान्यानपेक्ष-महैश्वर्य इत्य् अर्थः; स्वाराज्यञ्च</em>—<em>पूर्ण-गुणेन स्वरूपेण स्वात्म् अभूतया शक्त्या वा पराख्यया राजनम् । बलिं हरद्भिः</em>—<em>आज्ञावहैः, चिर-लोक-पालैः</em>—_एतज्-जगद्-अण्डाधिकारि-विरिञ्च्याद्य्-अपेक्षया चिर-काल-वर्तिभिर् अधिकैश्वर्यैर् विरिञ्च्याद्यैः कर्तृभिः, स्वकिरीट-कोटिभिः करणैः ईडित-पाद-पीठ इति स्वयं-रूपत्वं निर्णीतम् ॥३०२॥</p>
<p>**अत्र कारिकाः—<br>
विद्येते नान्य-साम्यातिशयौ यत्रेति विग्रहे ।<br>
सर्वेभ्यस् तत्-स्वरूपेभ्यः कृष्णोत्कर्ष-निरूपणात् ।<br>
आधिक्यं परम-व्योम-नाथाद् अप्य् अस्य दर्शितम् ॥३०३॥<br>
बलदेवः- **कारिकाभिः पद्यार्थं विस्तृणाति, विद्येते इत्य्-आदिना । अन्यसाम्येति_—_मुक्त-प्रग्रह-न्यायात् अन्य-शब्देन परम-व्योम-नाथ-पर्यन्तं धावनं, &ldquo;गोलोक-नाम्नि निज-धाम्नि तले च तस्य देवी-महेश-हरि-धामसु तेषु तेषु । ते ते प्रभाव-निचया विहिताश् च येन गोविन्दम् आदि-पुरुषं तमहं भजामि ॥&rdquo; [ब।सं। ५.४२] इति ब्रह्म-वाकयाच् च ॥ १२१॥३०३॥</p>
<p><strong>स्वयं-पदेन चास्यान्य-नैरपेक्ष्यम् उदीरितम् ॥३०४॥<br>
रामोऽप्य् अधिक-साम्याभ्यां मुक्त-धामेत्य् अवादि यत् ।</strong></p>
<blockquote>
<p><strong>तत्र स्वयं-पदाभावात् कृष्णेनैक्येन तस्य तत् ।</strong>
**नर-लीलादि-साधर्म्यात् प्रेष्टं रूपं तद् अस्य यत् ॥३०५॥<br>
बलदेवः- **ननु नवमे &ldquo;अधिक-साम्य-विमुक्त-धाम्नः&rdquo; [भा।पु। ९.११.२०] इति रामस्य विशेषणात् तस्य स्वयं-रूपत्वं स्याद् इति चेत्? तत्राह—रामोऽपीति । तस्य स्वयं-रूपत्वं न वाच्यं, तत्र_—_श्री-भागवत वाक्ये नवमस्थे, स्वयं-पदाभावाद् इत्य् अर्थः । तर्हि &ldquo;अधिक-साम्य-विमुक्त&rdquo; इति कथं सङ्गतिमद् इति चेत्? तत्राह—रामोऽपीति । कृष्णैक्येन तद् अभिधानान्नातिव्याप्तिः । यत् तु श्री-रामायणेऽपि &ldquo;आदिकर्ता स्वयं प्रभुः&rdquo; [वा।रा।यु।का। ११९.७] इति रामं प्रति ब्रह्म-वाक्यं, तद् अपि तेनैक्याद् इति गृहाण । रामस्य कृष्णैक्ये को हेतुर् इति चेत्? तम् आह—नर-लीलेति । आदि-शब्दात् आकारैक्यं स्वभावैक्यं च ग्राह्यम् ॥३०५॥</p>
</blockquote>
<p><strong>तथा हि ब्रह्माण्डे श्री-कृष्ण-वाक्यम्—</strong></p>
<blockquote>
</blockquote>
<p>**अन्तरङ्ग-स्वरूपा मे मत्स्य-कूर्मादयस् त्व् अमी ।<br>
सर्वात्मनायम् अत्रापि श्रीमद्-दशरथात्मजः ॥३०६॥ इति ।<br>
बलदेवः- **कृष्णैक्ये प्रमाणम्, अन्तरङ्गेति । सर्वात्मनेति_—_लीलादि-साम्येनापीत्य् अर्थः ॥३०६॥</p>
<p><strong>स्वयन् त्व् असाम्यातिशयः - कृष्णस् तु भगवान् स्वयम्</strong> ।</p>
<p><strong>इत्य् अस्य परमेश्वर्य-विशेषस्यानुवर्णने ।<br>
पदस्य स्वयम् इत्य् अस्य द्विरुक्तिर् बोधयत्य् असौ</strong> ।</p>
<p>**कृष्णस्यान्य-स्वरूपैक्याद् आधिक्यं नेति सर्वथा ॥३०७॥<br>
बलदेवः- **स्वयं-पदाभ्यासाल्-लिङ्गाद् अपि कृष्णस्य स्वयं-रूपत्वे श्री-भागवतस्य तात्पर्यम् इत्य् आह—स्वयन् त्व् असाम्येत्यादि । पदाभ्यासश् च एक तात्पर्य-लिङ्गम्, &ldquo;उपक्रमोपसंहाराव् अभ्यासो ऽपूर्वता फलम् । अर्थवादोपपत्ती च लिङ्गं तात्पर्य-निर्णये ॥&rdquo; [बृहत्-संहितायां] इति स्मरणात् । प्रथमे &ldquo;कृष्णस् तु भगवान् स्वयम्&rdquo; इति, तृतीये &ldquo;स्वयन् तु&rdquo; [भा।पु। ३.२.२१] इति, नवमे &ldquo;अष्टमस् तु तयोरासीत् स्वयम् एव हरिः किल ।&rdquo; [भा।पु। ९.२४.५५] इति स्वयं पदं तत्राभ्यस्यते, तस्मात् तस्यैव तत्त्वम् इत्य् अर्थः । एवं द्विरुक्तिर् इत्य् अत्र त्रिरुक्तिर् इति बोध्यम् । सा त्रिरुक्तिः, अन्येन_—<em>महा-वैकुण्ठ-नायकेन, साधर्म्यैक्यात्<sup id="fnref:86"><a href="#fn:86" class="footnote-ref" role="doc-noteref">86</a></sup> कृष्णस्य, आधिक्यं</em>—_स्वयं-रूपत्व-लक्षणं, सर्वथा नेति बोधयति, किन्त्व् अन्यानपेक्ष तादृशत्वम् एव बोधयतीत्य् अर्थः ॥३०७॥</p>
<blockquote>
<p>&ldquo;साधर्म्यैक्यात्&rdquo; इत्य् अत्र &ldquo;सार्धमैक्यात्&rdquo; इति पाठान्तरम् ।</p>
</blockquote>
<p><strong>त्र्य्-अधीश इति गोलोक-मथुरा-द्वारकाभिधम्</strong> ।</p>
<p><strong>यत् पद-त्रितयं तस्य सोऽधिपत्वाद् अधीश्वरः ॥<br>
प्रकृतीश-विराड्-अन्तर्यामि-क्षीराब्धि-शायिनाम्</strong> ।</p>
<p><strong>त्रयाणाम् उपरीशोऽयं त्र्य्-अधीश इति वा स्मृतः ॥३०८॥<br>
स्वाराज्य-लक्ष्म्या तत्रापि प्राप्त-सर्व-समीहितः ।<br>
स्वेनात्मना स्वया वात्म-भूतया शक्ति-वर्यया ।<br>
राजतीति स्वराट् तस्य भावः स्वाराज्यम् उच्यते ॥<br>
तद् एव लक्ष्मीः सर्वातिशायिनी सम्पद् एतया</strong> ।</p>
<p>**आप्ताः समस्ताः कामा यं कामाः प्रेष्ठार्थ-सिद्धयः ॥३०९॥<br>
बलदेवः- **स्वयावेति_—_पराख्य-स्वरूप-शक्त्येत्य् अर्थः ॥३०९॥</p>
<p><strong>चिरेति तु चिरायुष्का लोकपाः पद्मजादयः</strong> ।</p>
<p>**तेषां किरीट-कोटीभिर् मुकुटानां शतार्बुदैः ॥<br>
ईडिते संस्तुते पाद-पीठे यस्येति विग्रहः ॥३१०॥<br>
बलदेवः- **पाद-पीठे_—_पादुके ॥३१०॥</p>
<p><strong>हीरादि-रत्न-मुकुटैः पाद-पीठाभि-घटनात्</strong> ।</p>
<p><strong>जनितेन स्वनौघेन बाढम् उत्प्रेक्षिता स्तुतिः ॥३११॥<br>
स्व-स्व-कर्मण्य् अवस्थित्या तैस् तैर् ब्रह्मादि-लोकपैः</strong> ।</p>
<p><strong>आज्ञापालनम् एवास्य बलेर् हरणम् उच्यते ॥३१२॥<br>
अथात्र प्रक्रिया ख्याता पौराण्य् एषा विलिख्यते ॥३१३॥<br>
ब्रह्माण्डानाम् अनन्तानां प्रायो नानाविधात्मनाम्</strong> ।</p>
<p>**वृन्दानि भगवच्-छक्तौ विचित्राणि चकासति ॥३१४॥<br>
बलदेवः- **ब्रह्माण्डानाम् अनन्तानाम् इति । अत्र वैष्णव-वाक्यम् &ldquo;अण्डानां तु सहस्राणां सहस्राण्य् अयुतानि च । ईदृशानां तथा तत्र कोटि-कोटि-शतानि च ॥&rdquo; [वि।पु। २.७.२७] इति; श्री-भागवते च &ldquo;द्यु-पतय एव ते न ययुर् अन्तम् अनन्ततया त्वम् अपि यद्-अन्तराण्ड-निचया ननु सावरणाः ।&rdquo; [भा।पु। १०.८७.४१] इति, &ldquo;सृजतोऽण्डानि कोटिशः&rdquo; [भा।पु। ११.१६.३९] इति च । एवं चैक-ब्रह्माण्ड-वादिनो मायिनो निरस्ताः ॥३१४॥</p>
<p><strong>शत-कोटि-प्रमाणानि योजनानां तु कानिचित्</strong> ।</p>
<p><strong>अजाण्डानि विराजन्ते शक्ति-वैचित्र्यतो हरेः ॥३१५॥<br>
कानिचिच् च निखर्वेण तेषां पद्मायुतेन च</strong> ।</p>
<p>**तत्-परार्ध-शतेनापि विस्तृतानि तु कानिचित् ॥३१६॥<br>
मध्ये तेषाम् अजाण्डेषु केषुचिद् विंशतिः कृता ।<br>
भुवनानाश् च पञ्चाशत् कुत्रचित् सप्ततिस् तथा ।<br>
शतं सहस्रम् अयुतं लक्षं क्वचन राजति ॥३१७॥<br>
बलदेवः- **मध्ये तेषाम् इति—एतस्मिन् चतुर् मुख-ब्रह्माण्डे चतुर् दशैव भुवनानि, तेषु तु क्वचित् विंशतिर् भुवनानि, क्वचित् ततोऽप्यधिकानि, कुत्रचित् ततोऽप्यधिकानीति ॥३१७॥</p>
<p><strong>ब्रह्माद्या लोकपास् तेषु नाना-रूपाश् चकासति</strong> ।</p>
<p><strong>परमर्धि-सहस्रेण सेव्यमानाः समन्ततः ॥<br>
क्वचिद् इन्द्रादयस् तेषु महा-कल्प-शतायुषः</strong> ।</p>
<p><strong>महा-कल्प-पराद्धायुर् भाजो ब्रह्मादयस् तथा ॥३१८॥<br>
ते ते ब्रह्म-सुरेशाद्याः कथिताश् चिर-लोकपाः</strong> ।</p>
<p><strong>स्तुताङ्घ्रि-पीठः कृष्णोऽयं तेषां मुकुट-कोटिभिः ॥३१९॥<br>
एकदा द्वारका-पुर्यां सुधर्मायां मुरान्तके</strong> ।</p>
<p>**विराजति तमागत्य द्वाराध्यक्षो न्यवेदयत् ।<br>
दिदृक्षुर् देव! पादाब्जं ब्रह्मा द्वारेऽवतिष्ठते ॥३२०॥<br>
बलदेवः- **न चैषा प्रक्रिया &ldquo;एष वन्ध्यासुतो भाति&rdquo; [अलङ्कार कौस्तुभे] इतिवत् वाच्य-हीना, अपि तु &ldquo;उदयति भातुः&rdquo; इत्य्-आदिवत् सवाच्येति भावेनाह—एकदेत्यादिना ॥३२०॥</p>
<p><strong>आगतः कतमो ब्रह्मा द्वारीति परिपृच्छ तम् ।<br>
इत्य् अच्युत-गिरं शृण्वन् एत्य द्वाराधिपः पुनः</strong> ।</p>
<p><strong>पृष्ट्वा ब्रह्माणम् आगत्य कृष्णाग्रे च तम् अब्रवीत् ।<br>
आगतः सनकादीनां जनकश् चतुराननः</strong> <strong>॥३२१॥<br>
आनयेति हरेर् वाचा तेन ब्रह्मा प्रवेशितः ॥<br>
प्रणमन् दण्डवत् पृष्टः कृष्णेन किम् इहागतः</strong> ।</p>
<p><strong>त्वम् इति प्राह तं ब्रह्मा देवागमन-कारणम् ।<br>
वक्ष्ये पश्चाद् यद् आत्थाद्य ब्रह्मा कतम इत्य् अदः</strong> ।</p>
<p><strong>ज्ञातुम् इच्छामि तन् नाथ! ब्रह्मा नान्योऽस्ति मद् यतः ॥३२२॥<br>
अथ स्मित्वा मुकुन्देन द्वारवत्यां द्रुतं तदा</strong> ।</p>
<p><strong>स्मृता ब्रह्माण्ड-कोटिभ्यो लोक-पालाः समागताः ॥<br>
अष्ट-वक्त्राश् चतुः-षष्टि-वक्त्राः शत-मुखास् तथा</strong> ।</p>
<p><strong>सहस्र-वक्त्रा लक्षास्याः कोटि-वक्त्रा विरिञ्चयः ॥<br>
रुद्राश् च विंशति-मुखास् तथा पञ्चाशद्-आननाः</strong> ।</p>
<p><strong>शत-वक्त्राः सहस्रास्या लक्ष-बाहु-शिरो-भृतः ॥<br>
पुरन्दराश् च लक्षाक्षा नियुताक्षास् तथापरे</strong> ।</p>
<p><strong>अपरे लोक-पालाश् च विविधाकृति-भूषणाः ॥<br>
कृष्णस्य पुरतः प्राप्ताः पाद-पीठम् अवानमन्</strong> ।</p>
<p><strong>तान् दृष्ट्वा विस्मयात् तस्मिन् उन्ममाद चतुर् मुखः ॥३२३॥<br>
किं च—<br>
विष्णु-धर्मोत्तरे प्रोक्तं सर्वे ब्रह्माण्ड-मण्डलाः</strong> ।</p>
<p>**देशतो जीवतश् चापि तुल्य-रूपा भवन्त्य् अमी ॥३२४॥<br>
तथा हि—<br>
एक-रूपास् तथैवाण्डाः सर्व एव नरेश्वर! ।<br>
तुल्य-देश-विभागाश् च तुल्य-जन्तव एव च ॥ इति ॥३२५॥<br>
बलदेवः- **किं चेति_—_एतद्-भिन्नार्था प्रक्रियारभ्यत इत्य् अर्थः, &ldquo;किञ्चारम्भेऽपि साकल्ये&rdquo; इति श्रीधरः । देशत इति । तुल्य-देशास् तुल्यायुष्क-विरिञ्च्यादि-जीवाः सर्वेऽपीत्य् अर्थः ॥३२४-३२५॥</p>
<blockquote>
</blockquote>
<p>**विरोधेऽत्र समुत्पन्ने समाधानं विधीयते ॥३२६॥<br>
यतः श्री-कौर्मे —<br>
विरोधो वाक्ययोर् यत्र नाप्रामाण्यं तद् इष्यते ।<br>
यथाविरुद्धता च स्यात् तथार्थः कल्प्यते तयोः ॥३२७॥ इति ।<br>
बलदेवः- **विरोधो वाक्ययोर् यत्रेति_—_यथा उदितानुदित-होमाभिधायिनोर् वाक्ययोः श्रुतित्वा-विशेषात् नाप्रामाण्यं, तथा सम-विषम-ब्रह्माण्डाभिधायिनोर् वाक्ययोः सर्वज्ञ-मुनि-भाषितत्वा-विशेषात् न तद् इत्य् अर्थः । यद् यपि वाक्य-द्वयान्-मत-द्वयम् अभिमतं, तथापि चिरायुष्कत्वम् अंशं केचित् न सहन्ते, प्राकृते प्रलये कार्य-मात्रस्य नाशाभिधानेन तद्-अंशस्यासम्भवत्वात् । तस्माद् ईश्वर-महिमातिशय-बोधन-मात्रेणोपक्षीणः सः ॥३२७॥</p>
<p>**युगपत् सकलाण्डानि जातु संहरते हरिः ॥३२८॥<br>
बलदेवः- **न चैषा प्रक्रिया &ldquo;एष वन्ध्यासुतो भाति&rdquo; [अलङ्कार कौस्तुभे] इतिवत् वाच्य-हीना, अपि तु &ldquo;उदयति भातुः&rdquo; इत्य्-आदिवत् सवाच्येति भावेनाह—एकदेत्यादिना ॥३२०॥</p>
<blockquote>
<p>****समाधत्ते, युगपद् इत्य्-आदिना ॥३२८॥</p>
</blockquote>
<p>**तथा हि श्री-विष्णु-धर्मोत्तरे—<br>
अनन्तानि तवोक्तानि यान्य् अण्डानि मया पुरा ।<br>
सर्वाणि तानि संहृत्य सम-कालं जगत्-पतिः ।<br>
प्रकृतौ तिष्ठति तदा सा रात्रिस् तस्य कीर्तिता ॥ इति ॥३२९॥<br>
बलदेवः- **अत्र प्रमाणम्, अनन्तानीति । प्रकृतौ—स्वभावे, &ldquo;स्वभावः प्रकृतिः शीलम्&rdquo; इति धनञ्जयः, आत्मारामतायाम् इत्य् अर्थः । तस्य—जगत्-पतेरीश्वरस्य ॥३२९॥</p>
<p>**अतः संहृत्य सर्वाणि पुनर् अण्डान्य् असौ सृजन् ।<br>
विषमाणि सृजेज् जातु कदाचिच् च समान्य् अपि ॥३३०॥<br>
बलदेवः- **अत इति—सम-विषम जगद्-अण्ड-स्मरणात्, युगपत् सर्व-प्रलय-स्मरणाचेत्य् अर्थः ॥३३०॥</p>
<p>**इत्य् औपोद्घातिकं प्रोच्य प्रकृतं परिलिख्यते ॥३३१॥<br>
बलदेवः- **इत्य् औपोद्घातिकम् इति—प्रकृते कृष्णस्य स्वयं-भगवत्ता-निरूपण-रूपेऽर्थे पोषकत्वात् विविध-जगद्-अण्ड-तद्-अधिकारि-वर्णनम् उपोदातः, स्वार्थे ठक विनयादित्वात्, &ldquo;चिन्तां प्रकृत-सिद्धयर्थाम् उपोदातं विदु र्बुधाः ।&rdquo; [जगदीश-कृतानुमितौ] इति वचनात् ॥३३१॥</p>
<p><strong>किं च, तत्रैव [भा।पु। ३.२.१२]—</strong></p>
<blockquote>
<p>**<br>
यन् मर्त्य-लीलौपयिकं स्व-योग<br>
माया-बलं दर्शयता गृहीतम्** ।</p>
</blockquote>
<p>**विस्मापनं स्वस्य च सौभग-र्द्धेः<br>
परं पदं भूषण-भूषणाङ्गम् ॥३३२॥ इति ।<br>
बलदेवः- **किं चेति । तत्रैव—तृतीये ॥ यद् इति । &ldquo;आदायान्तर् अधाद् यस् तु स्व-बिम्बं लोक-लोचनम् ॥&rdquo; [भा।पु। ३.२.११] इति पूर्वोक्तेः, यत्—बिम्बं, कृष्णेन, गृहीतं—लोकेऽस्मिन् प्रकटितम् । कीदृशेन तेन? इत्य् आह—स्व-योग-माया—पराख्या-स्व-शक्तिः, तस्या बलं, दर्शयता—बोधयतेत्य् अर्थः । बिम्बं कीदृक्? इत्य् आह—मर्त्येषु या लीलास् तासाम्, औपयिकम्—उपाय-भूतं, नराकृतित्वात् परमोपयोगीत्य् अर्थः; विनयादित्वात् स्वार्थिकष्ठक्, उपस्य ह्रस्वत्वञ्च; तादृग् आकृतिम् अन्तरा मनुष्येषु ता मनोज्ञ-लीला न स्युर् इत्य् अर्थः; मनुष्य-रीतिच्-छन्नाः पारमैश्वर्य-गर्भा लीलाः खल्व-धरस्थ-चित्र-मुकुरवत् अतिचारुत्व-भाजः, अतद्-गर्भाः केवल-नर-लीलास् तु पारदालिप्ताधरमुकुरवत् नानन्द-प्रदर्शिकाः, इति नराकृतेस् तद् बिम्बस्य तत्-परमोपयोगित्वम् इति भावः । पुनः कीदृक्? इत्य् आह—सर्वज्ञस्यापि स्वस्य परमाश्चर्यकरं, सौभग-सम्पदो मुख्यं स्थानं, भूषण-शोभाधायकावयवं चेति ॥३३२॥</p>
<p>**अत्र कारिकाः—<br>
यद् बिम्बं मर्त्य-लीलानां भवेद् औपयिकं परम् ।<br>
पूर्व-पद्य-स्थितं बिम्बं यत्-पदेनानुकृष्यते ॥३३३॥ **</p>
<blockquote>
<p>**बलदेवः- **पद्यं कारिकाभिर् व्याचष्टे, यद् बिम्बम् इत्य्-आदिभिः ॥३३३॥</p>
</blockquote>
<p><strong>विविधाश्चर्य-माधुर्य-वीर्यैश्वर्यादि-सम्भवात्</strong> ।</p>
<p>**स्वस्य देवादि-लीलाभ्यो मर्त्य-लीला मनोहराः ॥३३४॥<br>
बलदेवः- **विविधेति । स्वस्य—कृष्णस्य, मर्त्य-लीलाः; देवादि-लीलाभ्यः—नारायणादि क्रीडाभ्योऽपि, मनोहराः—कमनीयाः । कुतः? इत्य् आह—विविधानाम् आश्चर्य-भूतानां, माधुर्यैश्वर्याणां—मनुष्य-रीति-पिहितानाम्, ऐश्वर्याणाम्, उक्त-दृष्टान्तरीत्या तास्व् एव सम्भवाद् इत्य् अर्थः ॥३३४॥</p>
<p><strong>ध्वन्यते बिम्ब-शब्देन सद्-गुणावलि-शालिनाम्</strong> ।</p>
<p>**सकल-स्व-स्व-रूपाणां मूलत्वं तस्य सर्वथा ॥३३५॥<br>
बलदेवः- **ध्वन्यते इति । सकलानां स्व-स्वरूपाणां—महा-वैकुण्ठ-नाथ-पर्यन्तानाम् इत्य् अर्थः ॥३३५॥</p>
<p><strong>अतस् तद् एव निःशेष-गुण-रूपास्पदत्वतः</strong> ।</p>
<p><strong>विचित्र-नर-लीलानाम् अतियोग्यम् उदीर्यते ॥३३६॥<br>
स्व-योग-माया चिच्-छक्ति-बलं तस्याः समर्थता</strong> ।</p>
<p><strong>एतद्-दर्शयता साक्षात्-कुर्वता प्रकटीकृतम् ॥<br>
अहो मदीय-चिच्-छक्तेः प्रभावं पश्यताद्भुतम्</strong> ।</p>
<p><strong>दिव्यातिदिव्य-लोकेषु यद् गन्धोऽपि न सम्भवेत् ॥<br>
तज्-जगन्-मोहनं रूपं ययाविकृतम् ईदृशम्</strong> ।</p>
<p>**स्व-योग-मायेत्य् आधस्य भावोऽयम् इति गम्यते ॥३३७॥<br>
बलदेवः- **स्व योगेति । गृहीतम् इत्य् अस्य प्रकटीकृतम् इत्य् अर्थः, स्वरूपस्य गृहणासम्भवाद् इति भावः, &ldquo;अनादेयम् अहेयञ्च&rdquo; [ब्रह्माण्ड-पुराणे] इत्य्-आदि वक्ष्यते ॥३३७॥</p>
<p><strong>स्वस्यात्मनोऽपि परम-व्योमेशाद्य्-आत्म दर्शिनः</strong> ।</p>
<p><strong>विस्मापनं नवोद्दाम-चमत्कृति-करं परम् ॥३३८॥<br>
सौभग-र्द्धिर् महश्चर्य-सौन्दर्य-परमावधिः</strong> ।</p>
<p><strong>तस्याः परं पदं नित्योत्कर्ष-सम्पद्-वरास्पदम् ॥३३९॥<br>
यत् तु कौस्तुभ-मीनेन्द्र-कुण्डलायं हि भूषणम्</strong> ।</p>
<p>**तस्यापि भूषणान्य् अङ्गान्य् अस्येति सति विग्रहे ॥<br>
तस्य श्री-विग्रहस्येदम् असमोर्ध्वत्वम् ईरितम् ॥३४०॥<br>
बलदेवः- **असमोर्ध्वत्वम् ईरितम् इति—श्री-भागवते तत्-स्व-रूपाणां तादृशत्वेनाभिधानाद् इत्य् अर्थः । यद् बिम्बं स्वस्य च विस्मापनम् इत्य् उक्तेर् देह-देहिनोर् भेदः, स च सिद्धान्त-विरुद्ध इति चेत्? तत्राह—सच्-चिद् इति—प्रकटार्थम् । तथा च भेदाभावेऽपि &ldquo;सत्ता सती&rdquo; इत्य्-आदिवत् विशेष-बलाद् एव देह-देहि-भाव-व्यवहार इत्य् अर्थः ॥३४०॥</p>
<p><strong>सच्-चिद्-आनन्द-सान्द्रत्वात् द्वयोर् एवाविशेषतः ।<br>
औपचारिक एवात्र भेदोऽयं देहि-देहनोः ॥३४१॥<br>
तथा च श्री-कौर्मे—</strong></p>
<blockquote>
<p>**<br>
देह-देहि-भिदा चात्र नेश्वरे विद्यते क्वचित् ॥३४२॥ इति ।<br>
बलदेवः- **भेदाभावे प्रमाणं, देह-देहीति ॥३४२॥</p>
</blockquote>
<p><strong>किं च, श्री-दशमे श्री-पुर-स्त्रीणाम् उक्तौ [भा।पु। १०.४४.१४]—<br>
गोप्यस् तपः किम् अचरन् यद् अमुष्य रूपं<br>
लावण्य-सारम् असमोर्ध्वम् अनन्य-सिद्धम्</strong> ।</p>
<p>**दृग्भिः पिबन्त्य् अनुसवाभिनवं दुरापम्<br>
एकान्त-धाम यशसः श्रिय ऐश्वरस्य ॥३४३॥<br>
बलदेवः- <strong>स्वयं-रूपत्वे वचनान्तरम् आह—गोप्यस् तपः किम् अचरन्न् इति</strong> । <strong>असमोर्ध्वं—साम्याधिक्य-रहितम्</strong> । **अनन्य-सिद्धं—स्वयं-सिद्धम् इत्य् अर्थः ॥३४३॥</p>
<p><strong>तथा हि श्री-बलदेवं प्रति श्री-कृष्णोक्तौ [भा।पु। १०.१५.८]—<br>
धन्येयम् अद्य धरणी तृण-वीरुधस् त्वत्<br>
पाद-स्पृशो द्रुमलताः करजाभिमृष्टाः</strong> ।</p>
<p>**नद्योऽद्रयः खग-मृगाः सदयावलोकैर्<br>
गोप्योऽन्तरेण भुजयोर् अपि यत्-स्पृहा श्रीः ॥३४४॥ इति ।<br>
बलदेवः- **अथ महा-वैकुण्ठाधीश-महिष्या लक्ष्म्याः कृष्ण-स्पृहा-रूपेण लिङ्गेन तद् अधीशात् कृष्णस्याधिक्यं दर्शयति—<strong>धन्येयम्</strong> इति । हे आर्य ! श्री-बलदेव! <strong>अद्य</strong> <strong>इयं</strong> वृन्दावन-<strong>धरणी</strong> <strong>धन्या</strong> श्लाघ्या । अस्यां यास् <strong>तृण-वीरुधस्</strong> तास् <strong>तव पाद-स्पर्शेन</strong>, <strong>द्रुम-लताः</strong> तव <strong>करजाभिमर्षेण</strong> पुष्पाणि गृह्णतो नख-स्पर्शेन, <strong>नद्यः</strong> यमुनाद्याः, <strong>अद्रयः</strong> गोवर्धनाद्याः तव <strong>सदयावलोकैः</strong> कृपा-कटाक्षैः, <strong>गोप्यः</strong> श्याम-लताः, पक्षे गोप्यः वल्लव्यः <strong>भुजयोर् अन्तरेण</strong> तव वक्षसा, धन्या इति योज्यं सर्वत्र । वक्षो विशिनष्टि—<strong>यत्-स्पृहा श्रीः</strong> वैकुण्ठ-महिषी यत् स्पृहयति परिरब्धुं &ldquo;प्रायो वीर-रताः स्त्रियः&rdquo; इति वचनात् वीरो भवान्, प्रलम्बादि-महा-दैत्य-घातित्वात् । पूर्व-राग-वर्णनम् एतत् ॥३४४॥</p>
<p>**अत्र कारिकाः—<br>
श्री-वृन्दावन-तद्-वासि-माधुर्योल्लोल-चेतसा ।<br>
तत्-स्तवे हरिणारब्धे निजोत्कर्षावसायिनम् ।<br>
तम् आलोच्य ततो रामम् अपदिश्य व्यधायि सः ॥३४५॥<br>
बलदेवः- **पद्यार्थं कारिकाभिर् व्याख्याति, श्री-वृन्दावनेति । उल्लोलेति—&ldquo;लोलश् चल सतृष्णयोः&rdquo; इति नानार्थ-वर्गात्, अतिसतृष्ण-चित्तेनेत्य् अर्थः । निजोत्कर्षेति—स्व-मुखेन स्व-स्तुतेः कर्तुम् अयुक्तत्वात् रामापदेशेन तद्-विधानम् इति भावः, अन्यथा श्रियो रामोरः—स्पृहोक्तिर् अयुक्तति बोध्यम् ॥३४५॥</p>
<p><strong>अतोऽत्र नैव तात्पर्यं रामोत्कर्षानुवर्णने</strong> ।</p>
<p>**सख्य-भावात् तदा रामे नर्मणैवेदम् ईरितम् ॥३४६॥<br>
बलदेवः- **नन्व् एवं चेत् स्व-रहस्यस्य रामे सूचनं कथं? तत्राह—सख्य-भावाद् इति ॥३४६॥</p>
<p><strong>भुजान्तरन् तु वक्षस् ते तेन धन्या व्रजाङ्गनाः</strong> ।</p>
<p>**यत्-स्पृहा वक्षसे यस्मै श्रीर् अप्य् आचरति स्पृहाम् ॥३४७॥<br>
तत् स्पृहैव परं तस्या न तु तत्-प्राप्ति-योग्यता ॥३४८॥<br>
बलदेवः- **यत् स्पृहेति—स्पृहामात्रोक्तेः प्राप्तिर् नाभूद् इति व्यज्यते ॥३४८॥</p>
<p><strong>सदा वक्षः स्थल-स्थापि वैकुण्ठेशितुर् इन्दिरा</strong> ।</p>
<p>**कृष्णोरः-स्पृहयास्यैव रूपं विवृणुतेऽधिकम् ॥३४९॥<br>
बलदेवः- **वक्तव्यम् आह—सदा वक्षः स्थलस्थेति । अस्य—कृष्णस्य एव, रूपं स्व-नाथाद् अप्य्-अधिकम्, इन्दिरा—लक्ष्मीः, विवृणुते—प्रदर्शयतीत्य् अर्थः ॥३४९॥</p>
<p>**पौराणिकम् उपाख्यानम् अत्र सङ्क्षिप्य लिख्यते ॥३५०॥<br>
बलदेवः- **पौराणिकम् इति—पाद्मीयं बोध्यम् ॥३५०॥</p>
<p><strong>श्रीः प्रेक्ष्य कृष्ण-सौन्दर्य तत्र लुब्धा ततस् तपः</strong> ।</p>
<p><strong>कुर्वतीं प्राह तां कृष्णः किन्ते तपसि कारणम् ॥<br>
विजिहीर्षे त्वया गोष्टे गोपी-रूपेति साब्रवीत्</strong> ।</p>
<p><strong>तद् दुर्लभम् इति प्रोक्ता लक्ष्मीस् तं पुनर् अब्रवीत् ॥<br>
स्वर्ण-रेखेव ते नाथ! वस्तुम् इच्छामि वक्षसि</strong> ।</p>
<p><strong>एवम् अस्त्व् इति सा तस्य तद्-रूपा वक्षसि स्थिता ॥३५१॥</strong></p>
<blockquote>
<p>**<br>
बलदेवः- **तपः कुर्वतीम् इति—तस्यास् तपः-स्थलं तु श्री-वनम् इति प्रसिद्धम् ॥३५१॥</p>
</blockquote>
<p><strong>यथोकं श्री-दशमे नाग-पत्नीभिः [भा।पु। १०.१६.३६]—<br>
यद्-वाञ्छया श्रीर् ललनाचरत् तपो<br>
विहाय कामान् सुचिरं धृत-व्रता ॥ इति</strong> **॥३५२॥<br>
बलदेवः- **श्री-भागवतेऽप्य् एतद् वृत्तम् अस्तीति दर्शयति, यद् वाञ्छयेति । यस्य—तव अङ्घ्रि-रजसः, वाञ्छया, कामान्—वैकुण्ठ-गतान् दिव्य-रस-गन्धादीन्, विहाय—त्यक्त्वेति । न च लक्ष्म्या रतेर् अनेक-पुरुष-निष्ठत्वेन स्थायि-वैरूप्यात् रसाभासतेति वाच्यं, श्रीश-कृष्णयोर् अद्वैतेन अनेक-पुरुषत्वाभावात्, &ldquo;सिद्धान्ततस् त्व् अभेदेऽपि श्रीश-कृष्ण स्वरूपयोः । रसेनोत्कृष्यते कृष्ण-रूपमेषा रसस्थितिः ॥&rdquo; [भ।र।सि।पू। २.३२] इति ॥३५२॥</p>
<p><strong>नाम्नोऽपि महिमैतस्य सर्वतोऽधिक ईर्यते ॥३५३॥<br>
यथा श्री-ब्रह्माण्डे—</strong></p>
<blockquote>
</blockquote>
<p><strong>सहस्र-नाम्नां पुण्यानां त्रिर् आवृत्त्या तु यत् फलम्</strong> ।</p>
<p>**एकावृत्त्या तु कृष्णस्य नामैकं तत् प्रयच्छति ॥३५४॥<br>
बलदेवः- <strong>नामातिमहिम्ना लिङ्गेन श्री-कृष्णस्य श्रीशाद्-आधिक्यम् आह—सहस्रेति</strong> । <strong>वैशम्पायनोक्तानां सहस्र-नाम्नां त्रिर् आवृत्त्या यत् फलं, तत्, कृष्णस्य एकं नाम—ब्रह्माण्ड-पुराणगताष्टोत्तर-शत-नामस्थं कृष्णावतार-सम्बन्ध्य् एकम् एव नाम, एकावृत्त्या प्रयच् छतीत्य् अर्थः</strong> । <strong>तेषु सर्व-स्वाविर्भावत्व-विशिष्टस्य नामान्य् उक्तानि, इह तु कृष्णत्वेन विशिष्टस्येति विशेषः, तद् गतात् एतद् गतं तद् एव नाम बहु फलं, भगवद्-वाक्यान्तरात् भगवद्-गीतावद् इति बोध्यम्</strong> । **स्कान्दे चेति ॥३५४॥</p>
<p><strong>स्कान्दे च—<br>
मधुर-मधुरम् एतन् मङ्गलं मङ्गलानां<br>
सकल निगम-वल्ली-सत्-फलं चित्-स्वरूपम्</strong> ।</p>
<p>**सकृद् अपि परिगीतं श्रद्धया हेलया वा<br>
भृगु-वर! नर-मात्रं तारयेत् कृष्ण-नाम ॥३५५॥ इति ।<br>
बलदेवः- **मधुर मधुरम् एतद् इति—सर्वातिशायि-माहात्म्य-पर्यवसायित्वं द्योत्यते । भृगु वर! हे शौनक! ॥३५५॥</p>
<p><strong>अतः स्वयं-पदादिभ्यो भगवान् कृष्ण एव हि</strong> ।</p>
<p>**स्वयं-रूप इति व्यक्तं श्रीमद्-भागवतादिषु ॥३५६॥<br>
बलदेवः- <strong>निगमयति, अत इति</strong> । **स्वयं पदादिभ्यः—त्रिभ्य इत्य् अर्थः ॥३५६॥</p>
<p><strong>यथोक्तं श्री-ब्रह्म-संहितायाम् [ब।सं।५.१]—</strong></p>
<blockquote>
</blockquote>
<p><strong>ईश्वरः परमः कृष्णः सच्-चिद्-आनन्द-विग्रहः ।<br>
अनादिर् आदिर् गोविन्दः सर्व-कारण-कारणम् ॥३५७॥ इति ।<br>
यथा च [ब।सं। ५.३९]—</strong></p>
<blockquote>
</blockquote>
<p><strong>रामादि-मूर्तिषु कला-नियमेन तिष्ठन्<br>
नानावतारम् अकरोद् भुवनेषु किन्तु</strong> ।</p>
<p>**कृष्णः स्वयं समभवत् परमः पुमान्यो<br>
गोविन्दम् आदि-पुरुषं तम् अहं भजामि ॥ इति ॥३५८॥<br>
बलदेवः- **उक्तं पुष्णाति, यथा च रामादीति । न च रामादीनाम् अपि कृष्णाद्-अभेदात् तदादित्वेऽपि कदाचित् सर्वाः शक्तयो व्यक्ताः स्युर् इति वाच्यं, तेषु, कलानां—शक्तीनां, नियमेन व्यक्तेः । इदं च प्राग् एव निर्णीतम् ॥३५८॥</p>
<p>**तस्मात् परम-वैकुण्ठ-नाथोऽप्य् अस्य विलासकः ॥३५९॥<br>
बलदेवः- **तस्माद् इति—उक्तात् हेतु-प्रचयात्, अस्य—कृष्णस्य, पर-व्योम-नाथोऽपि विलास एव, न तु तस्य विलासः श्री-कृष्ण इत्य् अर्थः ॥३५९॥</p>
<p><strong>अतो मिलित्वा श्रुतिभिः स्व-सारो यः स्तवः कृतः</strong> ।</p>
<p>**तत् तात्पर्य-कृती कृष्णम् एव देवर्षिर् आनमत् ॥३६०॥<br>
बलदेवः- **पुनः पुष्णाति, अतो मिलित्वेति । अन्यथा सर्व-श्रुति-सारं स्तवं श्रुततवता नारदेन श्रीश एव प्रणम्येत, न तु कृष्ण इत्य् अर्थः । तस्मात् कृष्णस्य स्वयं-रूपत्वं श्रुति-तात्पर्याद् अपि लब्धम् इत्य् अर्थः ॥३६०॥</p>
<p>**नमस् तस्मै भगवते कृष्णाय [भा।पु। १०.८७.४६] इत्य्-आदि ॥३६१॥<br>
नन्व् एष द्वापरस्यान्ते प्रादुर्भूतो यदूद्वहः ।<br>
स वैकुण्ठेश्वरोऽनादिस् तद्-विलासः कथं भवेत् ॥३६२॥<br>
बलदेवः- **एवं निर्जितोऽपि श्रीश-पारम्यवादी सकोपः प्रति-विधत्ते, नन्व् एष इति । प्रादुर् भूत इति—शान्त्वोदित इत्य् अर्थः । अनादिः—नित्योदितः, कूटस्थ इति यावत् ॥३६२॥</p>
<p><strong>मैवम् अस्यादि शून्यस्य जन्म-लीलाप्य् अनादिका</strong> ।</p>
<p>**स्वच्छन्दतो मुकुन्देन प्राकट्यं नीयते मुहुः ॥३६३॥<br>
बलदेवः- **परिहरति, मैवम् इति । अनाद्यया गोपालोपनिषदा परार्धादौ कृष्ण-कर्तृकस्य ब्रह्म-कर्मकस्योपदेशस्याभिधानात्, प्रह्लादस्य प्रिय-व्रतस्य चातिप्राचीनस्य कृष्णोपासकत्व-स्मरणाच् च, आदिशुन्यस्य—पूर्व-कोटि-रहितस्य, कृष्णस्य जन्म-लीलाप्यादि शून्यैव, स्वेच्छयैव साविर्भाव्यते; द्वापरावसाने इति सादित्व-वचनं रभसादेवेत्य् अर्थः ॥३६३॥</p>
<p><strong>तथा च श्री-तृतीये [भा।पु। ३.२.१५]—</strong></p>
<blockquote>
</blockquote>
<p><strong>स्व-शान्त-रूपेष्व् इतरैः स्व-रूपैर्<br>
अभ्यर्द्यमानेष्व् अनुकम्पितात्मा</strong> ।</p>
<p>**परावरेशो महद्-अंश-युक्तो<br>
ह्य् अजोऽपि जातो भगवान् यथाग्निः ॥३६४॥ इति ।<br>
बलदेवः- **कृष्णस्यानादित्वे प्रमाणम् आह—स्वेति । स्वेषु शान्त-रूपेषु—भक्तेषु वसुदेवादिषु, इतरैः—तद् विरुद्धैः, सुष्टु अरूपैः—विकृत-भयङ्कराकारः कंसादिभिः, अभ्यर्द्यमानेषु सत्सु, अनुकम्पितात्मा—दया-हृदयः, भगवान्—षड्-ऐश्वर्य पूर्णः श्री-कृष्णः, अजोऽपि—अपूर्व-देहेन्द्रिय-योग-रहित एव सन्, अरणेर् अग्निर् इव स्वाधिष्ण्यात्, जातः—प्रादुरासीत् । कीदृशः? परेषाम्—अप्राकृतानाम्, अवरेषां—प्राकृतानां च, लोकानामीशः, महतां—वैकुण्ठाधीश_–<em>तद्-वयूह</em>–<em>तद्-अंश-पुरुष</em>–_तद्-अंश-लीलावताराणां परम-व्योम-निलयानां तत्-तन्-निलये स्थितानाम् एव, अंशैः—रूपान्तरैः, युक्तः सन्नित्य् अर्थः । दिग्-विजयाय गच्छन्तं सार्व-भौमं यथा मण्डलाधिपाः, तथा जगत्य्-अवतितीर्षुं कृष्णं स्वयं-प्रभुं ते तद्-विलासादयः स्व-स्वांशैर् अनुगच्छेयुर् इति भावः । यथारणौ वह्निः पूर्व-सिद्धस्तथा परम-व्योमो-परि कृष्णोऽपीति प्रमाण-लाभात् सादित्व-वचनम् असूययैवोद्गीर्णम् इति भावः ॥३६४॥</p>
<p>**अत्र कारिकाः—<br>
स्वे भक्ताः स्वे च ते शान्त-रूपाश् चेत्य् अत्र विग्रहः ।<br>
शान्तिस् तन्-निष्टता बुद्धेः शान्तास् तन्-निष्ट-बुद्धयः ॥३६५॥<br>
बलदेवः- **पद्यं कारिकाभिर् व्याख्याति, स्वे भक्ता इत्य्-आदिभिः । शान्त पदं व्याचष्टे, शान्तिर् इति—&ldquo;शमो मन्-निष्ठता बुद्धः&rdquo; [भा।पु। ११.१९.३६] इति एकादशे भगवद्-वाक्यात् ॥</p>
<p>परावरेशपदं व्याचष्टे, परे मायति ॥३६५॥</p>
<p><strong>तेषु शूर-सुतायेषु नन्दादिषु च साधुषु ।<br>
इतरैस् तद्-विरुद्धैस् तु कंसाद्यैर् असुरादिभिः ।<br>
स्वरूपैः सुष्ट्व्-अरूपैर् इत्य् अरूपत्वं विरूपता ।<br>
घोरातिविकटाकारैर् इत्य् अर्थः स्फुटम् ईरितः ॥३६६॥<br>
अभ्यर्द्यमानेष्व् अभितः क्रियमाण-महार्तिषु ।<br>
अनुकम्पा-युत-मनाः परे मायान्वयोज्झिताः ।<br>
गोलोक-मुख्या अवरे मायिकाजाण्ड-मण्डलाः ।<br>
परेषाम् अवरेषाश् च तेषाम् ईशोऽधिनायकः ॥३६७॥<br>
स्युर् महान्तोऽतिपरम-महत्तमतया स्मृताः</strong> ।</p>
<p>**ते परव्योम-नाथश् च व्यूहाश् च वसु-सङ्ख्यकाः ॥३६८॥<br>
बलदेवः- **महद्-अंश-युक्त-पदं व्याचष्टे, स्युर् महान्तोऽतीति । वसु-सङ्ख्यका इति—कृष्ण-व्यूहानां नारायण-व्यूहानां च आगतत्वाद् इत्य् अर्थः ॥३६८॥</p>
<p><strong>वासुदेवादयो व्यूहाः परव्योमेश्वरस्य ये</strong> ।</p>
<p><strong>तेभ्योऽप्य् उत्कर्षभाजोऽमी कृष्ण-व्यूहाः सतां मताः ॥<br>
इत्येते परम-व्योम-नाथ-व्यूहैः सहैकताम्</strong> ।</p>
<p>**स्व-विलासैर् इहाभ्येत्य प्रादुर्भावम् उपागताः ॥३६९॥<br>
बलदेवः- **इत्येते इति—कृष्ण-व्यूहानां विलासा नारायण-व्यूहा इत्य् अर्थः ॥३६९॥</p>
<p>**अंशास् तस्यावतारा ये प्रसिद्धाः पुरुषादयः ।<br>
तथा श्री-जानकी-नाथ-नृसिंह-क्रोड-वामनाः ।<br>
नारायणो नर-सखो हयशीर्षाजितादयः ॥३७०॥<br>
एभिर् युक्तः सदा योगम् अवाप्यायम् अवस्थितः ॥३७१॥<br>
अतो वृन्दावने तत्-तल्-लीलाप्रकटतेक्ष्यते ॥३७२॥<br>
बलदेवः- **महद्-अंश-युक्ततायां ज्ञापकम् आह—अतो वृन्दावने तत्-तद् इति । तत्-तद्-रूपैः—वासुदेव-सङ्कर्षण-प्रद्युम्नानिरुद्धाकारैर् इत्य् अर्थः ॥३७२॥</p>
<p><strong>वैकुण्ठेश्वर-लीलात्र दर्शिता या विरिञ्चये</strong> ।</p>
<p><strong>सेश्वराणाम् अजाण्डानां कोटिर् वृन्दावनेऽद्भुता ॥<br>
सैव ज्ञेया यतः स्वांश-द्वारैवासौ प्रकाशिता ॥३७३॥<br>
वासुदेवादि-लीलास् तु मथुरा-द्वारकादिषु</strong> ।</p>
<p><strong>तत्-तद्-रूपैर् व्रजान्तस् तु बाल्येहाभिश् च दर्शिताः ॥<br>
यथा श्रीदाम्नि तार्क्ष्यत्वं प्राप्ते सोऽपि चतुर् भुजः</strong> ।</p>
<p>**आदित्येष्व् अथ लब्धेषु बभौ द्वादशभिर् भुजैः ॥३७४॥<br>
बलदेवः- **श्रीदाम्नि वृषभानु-राज-पुत्रे स्व-सखे इत्य् अर्थः । आदित्येषु द्वादशसु युगपत् प्रणमत्सु युगपत् तन्-मूर्धसु हस्तार्पण-प्रसादाय द्वादश-भुजोऽभूद् इत्य् अर्थः ॥३७४॥</p>
<p><strong>तथा साङ्कर्षणी लीला दैत्य-संहारिकापि च ।<br>
मूर्तयो माथुरे भान्ति श्री-प्रद्युम्नानिरुद्धयोः ।<br>
याः श्री-गोपाल-तापन्यां वाराहादिषु च श्रुताः ॥३७५॥<br>
एवं पुरुष-लीलानां प्राकट्यम् इह माथुरे ।<br>
अनन्त-शायि-रूपाभिः क्रियते सुष्ठु मूर्तिभिः ॥३७६॥<br>
यदा यदा च सा लीला कृष्णेन प्रकटीकृता ।<br>
भवेत् तत्-तद्-उपाख्यानं पुराणेष्व् इति विश्रुतम् ॥३७७॥<br>
यानि रामादि-रूपाणि प्रादुश्चक्रे स्व-केलिषु</strong> ।</p>
<p>**तान्य् अधिष्टान-रूपेण राजन्तेऽद्यापि माथुरे ॥३७८॥<br>
बलदेवः- **अधिष्ठान-रूपेण—तत्-तत्-प्रतिमात्मना ॥३७८॥</p>
<p><strong>गो-परार्ध-पयः पूरैर् जनितः क्षीर-वारिधिः</strong> ।</p>
<p><strong>ममन्थाजित-रूपस् तं गोपैर् देवा-सुरीकृतैः ॥३७९॥<br>
अत एव ब्रह्माण्डे—</strong></p>
<blockquote>
</blockquote>
<p><strong>यो वैकुण्ठे चतुर् बाहुर् भगवान् पुरुषोत्तमः ।<br>
य एव श्वेतद्वीपेशो नरो नारायणश् च यः ।<br>
स एव वृन्दावन-भू-विहारी नन्द-नन्दनः ॥३८०॥<br>
एतस्यैवापरेऽनन्ता अवतारा मनोहराः ।<br>
महाग्नेर् इह यद्वत् स्युर् उल्काः शत-सहस्रशः ।<br>
तत्रैव लीना एकत्वं व्रजेयुस् ते हरौ तथा ॥ इति ॥३८१॥<br>
इति सिद्धा प्रभोर् अस्य महद्-अंशैस् तु युक्तता ॥३८२॥<br>
अत एव पुराणादौ केचिन् नर-सखात्मताम् ।<br>
महेन्द्रानुजतां केचित् केचित् क्षीराब्धि-शायिताम् ।<br>
सहस्र-शीर्षतां केचित् केचिद् वैकुण्ठ-नाथताम् ।<br>
ब्रूयुः कृष्णस्य मुनयस् तत्-तद्-वृत्तानुगामिनः ॥३८३॥<br>
बलदेवः- अत</strong> इति** । **कृष्ण-स्वरूपे स्थितैर् बदरीशादि-रूपैस् तल्-लीलानाम् आविष्कारात् तन्-मात्र-दृष्टयो <strong>मुनयस्</strong> तं तत-तद्-रूपम् आहुः । तद्-वाक्यानि च भगवान् व्यासोऽन्ववादीद् इति सिद्धान्त-विदां पद्धतिः । यथा शल्यः कृष्णाद् अधिकः कर्णस् तु फाल्गुनाद् [म।भा। ८.२२.५३?]<sup id="fnref:87"><a href="#fn:87" class="footnote-ref" role="doc-noteref">87</a></sup> इति लोकोक्तेर् अनुवादः, तेन कर्ण-पर्वणि कृतो दृष्टः, तद्वत् ॥३८३॥</p>
<p>**उपोद्घातं समाप्याथ प्रकृतं लिख्यते पुनः ॥३८४॥<br>
अजो जन्म-विहीनोऽपि जातो जन्माविराचरत् ॥३८५॥<br>
बलदेवः- **अजो जन्मेति—अजायमानो बहुधा विजायते [मुद्गलोपैषद् ३.१] इति श्रुतेः, अजोऽपि सन्न् अव्ययात्मा [गी। ४.६] इत्य्-आदि स्मृतेश् च ॥३८५॥</p>
<p><strong>नन्व् एकस्य किलाजत्वं जन्मित्वश् च विरुध्यते</strong> ।</p>
<p>**इत्य् आशङ्कयाह भगवान् अचिन्त्यैश्वर्य-वैभवः ॥३८६॥<br>
बलदेवः- **नन्व् अज एव चेदाविर्भवति, तदा गजेन्द्र-ध्रुवादाव् इव आगतिमात्रं वाच्यं, पिता-मातृ-देह-सम्बन्धः कथम् उच्यते? तत्राह—नन्व् एकस्येति । परिहरति, भगवानिति । स्वरूप-गुण-विभूति-शीलेषु, विकार-लेशाभावाद्-अजत्वं, धातु-योगं विनैव प्राच्यामिन्दोर् इव तद्-देहे आविर्भावात्<sup id="fnref:88"><a href="#fn:88" class="footnote-ref" role="doc-noteref">88</a></sup> जन्मित्वम्, इत्य् अचिन्त्यैश्वर्यात् इदं सर्वं भवतीति न काचिच् छङ्केत्य् अर्थः ॥३८६॥</p>
<blockquote>
<p>&ldquo;तद् देहे आविर्भावात्&rdquo; इत्य् अत्र &ldquo;तद् देहाविर्भावात्&rdquo; इति पाठान्तरम् ।</p>
</blockquote>
<p>**तत्र तत्र यथा वह्निस् तेजो-रूपेण सन्न् अपि ।<br>
जायते मणि-काष्ठादेर् हेतुं कञ्चिद् अवाप्य सः ॥<br>
अनादिम् एव जन्मादि-लीलाम् एव तथाद्भुताम् ।<br>
हेतुना केनचित् कृष्णः प्रादुष्कुर्यात् कदाचन ॥३८७॥<br>
बलदेवः- **मणिकाष्ठादेर् इति । मणेः—पाषाण-विशेषात्, यथा लोहाघातेन हेतुना, यथा च, काष्ठस्य—अरणेः, मथनेन हेतुना, पूर्वं सत एव वह्नेर् व्यक्तिस् तथेत्य् अर्थः ॥ ** **अनादि—नित्याम् इत्य् अर्थः । कदाचन—वैवस्वत-मन्वन्तरीयाष्टाविंशति-चतुर् युगीय-द्वापरावसान इत्य् अर्थः । इत्थं च शान्तोदितत्वोक्तिर् दूरापास्ता ॥३८७॥</p>
<p><strong>स्व-लीला-कीर्ति-विस्तारात् लोकेष्व् अनुजिघृक्षुता</strong> ।</p>
<p><strong>अस्य जन्मादि-लीलानां प्राकटये हेतुर् उत्तमः ॥३८८॥<br>
तथा भयङ्करतरैः पीड्यमानेषु दानवैः</strong> **।<br>
प्रियेषु करुणाप्य् अत्र हेतुर् इत्य् उक्तम् एव हि ॥३८९॥<br>
भूमि-भारापहाराय ब्रह्माद्यस् त्रिदशेश्वरैः ।<br>
अभ्यर्थनन् तु यत् तस्य तद् भवेद् आनुषङ्गिकम् ॥३९०॥<br>
बलदेवः- **ननु कृष्णस्य जगति प्रादुर्भावे को हेतुर् इति चेत्? तत्राह—स्व-लीलेति । लोकेषु—साधक-भक्त-जनष्व् इत्य् अर्थः । अयम् अर्थः—न खलु भू-भारापहारस् तत्-प्रादुर्भावस्य मुख्य-हेतुः, तस्य तद्-आविष्टैर् अपि जीवैः सम्भवात्, पराशरेण अनेक-राक्षसा ध्रुवेण च नाशिता इति स्मरणात्; किन्तु केषाञ्चित् साधकानां तत्-स्वरूप-गुणैक-निरतानां तत्-साक्षात्कारमाकाङ्क्षतां तेन विनातिव्यग्राणां श्रुतदेव-बहुलाश्व-प्रभृतीनां स्व-साक्षात्-कृत्या आनन्द-प्रदानं, तथा पूर्वम् आविर्भावितेषु वसुदेवादिषु प्रेष्ठेषु तद्-विद्रोहि-कंसादि-विनाशेन अनुकम्पा च, इति मुख्य हेतु-द्वयं; भू-भार-हरणन् तु आनुषङ्गिकं—गौणम् इति ॥३८८-३९०॥</p>
<p><strong>चेद् अद्यापि दिदृक्षेरन् उत्कण्ठार्ता निज-प्रियाः</strong> ।</p>
<p>**तां तां लीलां ततः कृष्णो दर्शयेत् तान् कृपा-निधिः ॥३९१॥<br>
बलदेवः- **जन्मादि-लीला अनादिकेत्य् उक्तं, तत्-प्रतिपादयति, चेदद्यापीत्यादिभ्याम् । न ह्य् असती शक्या दर्शयितुम्, अतो नित्या सा इति पुरः स्फुटीभविष्यति ॥३९१॥</p>
<p><strong>कैर् अपि प्रेम-वैवश्य-भाग्भिर् भागवतोत्तमैः</strong> ।</p>
<p><strong>अद्यापि दृश्यते कृष्णः क्रीडन् वृन्दावनान्तरे ॥३९२॥<br>
किञ्चास्य पार्षदादीनाम् अप्य् उक्ता नित्य-मूर्तिता</strong> ।</p>
<p><strong>तस्येश्वरेशितुर् नित्य-मूर्तित्वे का विचित्रता ॥३९३॥</strong></p>
<blockquote>
<p>**<br>
बलदेवः- **आविर्भावक-नित्यत्वे आविर्भाव्य-लीलाया नित्यता स्याद् इति तन्-नित्यतां कैमुत्येन दर्शयति, किं चेति । &ldquo;एको वशी सर्वगः कृष्ण ईडयः&rdquo; [गो।ता।पू। २०] इत्य् उपक्रम्य &ldquo;नित्यो नित्यानां चेतनश् चेतनानाम् एको बहूनां यो विदधाति कामान् ।&rdquo; [गो।ता।पू। २१] इति श्रवणात् । यः—कृष्णः, नित्यश् चेतन एकः, नित्यानां चेतनानां बहूनां—&ldquo;गोप-गोपी-गवावीतम्&rdquo; [गो।ता।पू। १०] इति पूर्वत्र पठितानां परिकराणां, कामान्—वाञ्छितान्, विदधाति—प्रकाशयन् नस्तीति तद् अर्थः ॥३९३॥</p>
</blockquote>
<p><strong>तथापि शुष्क-वादैक-निष्ठानां हेतु-वादिनाम् ।—</strong></p>
<blockquote>
</blockquote>
<p>**तूष्णीम् भावाय वचनं पुराणादेर् विलिख्यते ॥३९४॥<br>
बलदेवः- **यद्यप्येवं, तथापीति—स्फुटार्थोदाहरण-वाहुल्येन तेषां निरासः सम्भवेद् इत्य् अर्थः ॥३९४॥</p>
<p><strong>तथा हि श्री-भागवते ब्रह्म-स्तुतौ [भा।पु। १०.१४.२२]—</strong></p>
<blockquote>
</blockquote>
<p>**त्वय्य् एव नित्य-सुख-बोध-तनाव् अनन्ते<br>
मायात उद्यद् अपि यत् सद् इवावभाति ॥३९५॥<br>
बलदेवः- **त्वय्येवेति । सदिव—स्वतन्त्रम् इव, &ldquo;सत्त्वं स्वातन्त्र्यम् उद्दिष्टं तच् च कृष्णे न चापरे । अस्वातन्त्र्यात् तद् अन्येषाम् असत्त्वं विद्धि भारत! ॥&rdquo; इति महाभारत-वचनात् ॥३९५॥</p>
<p><strong>श्री-ब्रह्माण्डे च—</strong></p>
<blockquote>
</blockquote>
<p><strong>अनादेयम् अहेयं च रूपं भगवतो हरेः</strong> ।</p>
<p><strong>आविर्भाव-तिरोभावाव् अस्योक्ते ग्रह-मोचने ॥३९६॥<br>
श्री-बृहद्-वैष्णवे —<br>
नित्यावतारो भगवान् नित्य-मूर्तिर् जगत्-पतिः</strong> ।</p>
<p>**नित्य-रूपो नित्य-गन्धो नित्यैश्वर्य-सुखानुभूः ॥३९७॥<br>
बलदेवः- **चेद् एवं, तर्हि &ldquo;जगृहे पौरुष रूपं&rdquo; [भा।पु। १.३.१], &ldquo;हरिर् अपि तत्यज आकृतिं त्र्यधीशः [भा।पु। ३.४.२८] इति कथं? तत्राह—अनादेयम् इति, नित्यावतार इति च ॥३९७॥</p>
<p><strong>पाद्मे श्री-व्यासाम्बरीष-संवादे श्री-कृष्णं प्रति श्री-व्यास-वचनं [प।पु।पा।ख। ७३.१२-१२]—</strong></p>
<blockquote>
</blockquote>
<p>**त्वाम् अहं द्रष्टुम् इच्छामि चक्षुर्भ्यां मधुसूदन! ।<br>
यत् तत् सत्यं परं ब्रह्म जगद्-योनिं जगत्-पतिम् ॥<br>
वदन्ति वेद-शिरसश् चाक्षुषं नाथ! मेऽस्तु तत् ॥३९८॥<br>
बलदेवः- **सपार्षद् अस्य कृष्णस्य नित्य-मूर्तितां स्फुटयति, त्वाम् अहम् इत्य्-आदिना । स्वयं-रूपस्य मम पूर्णतमत्वम् एतद्-वेशस्य एतत् परिकरस्य एतल् लीलस्य चेति भावः ॥३९८॥</p>
<p><strong>श्री-कृष्ण-वाक्यं [प।पु।पा।ख ७३.१७-१९]—</strong></p>
<blockquote>
</blockquote>
<p><strong>पश्य त्वं दर्शयिष्यामि स्वरूपं वेद-गोपितम् ।<br>
ततोऽपश्यम् अहं भूप! बालं कालाम्बुद-प्रभम् ।<br>
गोप-कन्यावृतं गोपं हसन्तं गोप-बालकैः ।<br>
कदम्ब-मूल आसीनं पीत-वाससम् अच्युतम् ॥३९९॥<br>
तत्रैवाग्रे [प।पु।पा।ख ७३.२३-२५]—</strong></p>
<blockquote>
</blockquote>
<p><strong>ततो माम् आह भगवान् वृन्दावन-चरः स्मयन् ।<br>
यद् इदं मे त्वया दृष्टं रूपं दिव्यं सनातनम् ।<br>
निष्कलं निष्क्रियं शान्तं सच्-चिद्-आनन्द-विग्रहम् ।<br>
पूर्ण पद्म-पलाशाक्षं नातः परतरं मम ॥४००॥<br>
इदम् एव वदन्त्य् एते वेदाः कारण-कारणम् ॥<br>
सत्यं व्यापि परानन्दं चिद्-घनं शाश्वतं शिवम् ॥४०१॥<br>
श्री-वासुदेवोपनिषदि [वा।उ ३.५]—</strong></p>
<blockquote>
</blockquote>
<p>**मद्-रूपम् अद्वयं ब्रह्म मध्याद्य्-अन्त-विवर्जितम् ॥<br>
स्वप्रभं सच्-चिद्-आनन्दं भक्त्या जानाति चाव्ययम् ॥४०२॥ इति ।<br>
बलदेवः- **मद्-रूपम् इति—मन्-मूर्तिर् इत्य् अर्थः, देह-देहि-भेद-विरहाद् इति भावः । एतेन सा दुरापास्ता ॥४०२॥</p>
<p><strong>नन्व् अरूपः स्वतः कृष्णो दृश्यो मायिक-रूपतः ॥४०३॥</strong></p>
<blockquote>
<p>**<br>
बलदेवः- <strong>स्थूणा-निखात-न्यायेनाशङ्कय समादधद् आह—नन्व् इति</strong> । **ज्ञानानन्दत्वात् स्वतोऽदृश्यः कृष्णो मायिक-विशुद्ध-सत्त्व-विग्रह-योगात् तु दृश्य इत्य् अर्थः ॥४०३॥</p>
</blockquote>
<p><strong>तथा हि—मोक्ष-धर्मे श्री-भगवद्-वचनं यथा [म।भा।शा।प। ३४१.४३-४५]—</strong></p>
<blockquote>
</blockquote>
<p><strong>एतत् त्वया न विज्ञेयं रूपवान् इति दृश्यते</strong> ।</p>
<p>**इच्छन् मुहूर्तान् नश्येयम् ईशोऽहं जगतां गुरुः ॥४०४॥<br>
बलदेवः- **एतद् अर्थकं वाक्यम् आह—एतत् त्वयेति—रूपित्वात् अन्यवत् भगवान् दृश्यते इति त्वया, न विज्ञेयम् । चेद् इच्छामि तर्हीदं त्वद् दृष्टं रूपं हित्वा, नश्येयम्—अदृश्यः स्याम्, यत् अहम्, ईशः—ईदृग्-रूप-ग्र्हण-हानयोः समर्थः; मद्-अन्यो हि तत्र समर्थो न भवेत् ॥४०४॥</p>
<p>**माया ह्य् एषा मया सृष्टा यन् मां पश्यसि नारद! ।<br>
सर्व-भूत-गुणैर् युक्तं नैवं त्वं ज्ञातुम् अर्हसि ॥ इति ॥४०५॥<br>
बलदेवः- **ननु चेत् अरूपस्त्वं वस्तुतस् तर्हीदं रूपं कथं बिभर्षि? तत्राह—माया ह्य् एषेति—मायिकं ममेदं रूपम् इत्य् अर्थः । सर्व-भूत-गुणैः—शब्दादिभिः पञ्चभिर् इत्य् अर्थः । नैवं त्वम् इति—नीरूपं विज्ञानानन्दं मां जानीहीत्य् अर्थः ॥४०५॥</p>
<p><strong>तथा च पाद्मे—</strong></p>
<blockquote>
</blockquote>
<p><strong>अनाम-रूप एवायं भगवान् हरिर् ईश्वरः ।<br>
अकर्तेति च यो वेदैः स्मृतिभिश् चाभिधीयते ॥४०६॥ इति ।<br>
अत्र समाधानं यथा श्री-वासुदेवाध्यात्मे—<br>
अप्रसिद्धेस् तद् गुणानाम् अनामासौ प्रकीर्तितः</strong> ।</p>
<p>**अप्राकृतत्वाद् रूपस्याप्य् अरूपोऽसाव् उदीर्यते ॥<br>
सम्बन्धेन प्रधानस्य हरेर् नास्त्य् एव कर्तृता ।<br>
अकर्तारम् अतः प्राहुः पुराणं तं पुराविदः ॥४०७॥ इति ।<br>
बलदेवः- **निरस्यति, अप्रसिद्धेर् इति—कार्त्स्न्येन अवाच्यत्वाद् इत्य् अर्थः, &ldquo;कार्त्स्न्येन नाजोऽप्य् अभिधातुम् ईश&rdquo; [भा।पु। १२.४.३९] इति स्मरणात्; अनाम-शब्दस्य साकल्यावाच्यत्वं प्रवृत्ति-निमित्तम् इत्य् अर्थः । अरूप-शब्दस्य त्व् अप्राकृत-रूपत्वं तत् ॥ सम्बन्धेनेति—अकर्तृ-शब्दस्य प्रधान-सम्बन्धाधीन-कर्तृत्व-रहितत्वं तद् इत्य् अर्थः । स्वतः कर्तृत्वं तु वर्तत एव, &ldquo;तद् ऐक्षत&rdquo; [छा।उ। ६.२.२], &ldquo;सोऽकामयत&rdquo; [तै।उ। २.६] इत्य् आदौ तत्-सम्बन्धात् प्राग् अपि तच्-छ्रवणात्, प्रकृति-गन्ध-शून्यऽपि प्रदेशे विविध-क्रीडाभिधानाच् च । तच् च &ldquo;तस्मै स्व-लोकम्&rdquo; इत्य्-आदिना प्राक् प्रतीतम् एव ॥४०७॥</p>
<p><strong>अतश् च मोक्ष-धर्मीय-वचनं योग्यम् एव तत्</strong> <strong>॥४०८॥</strong></p>
<blockquote>
</blockquote>
<p>**बलदेवः- **चेद् एवं तर्हि मोक्ष-धर्म-वचनं कथं तथाह—इति चेत्? तत्राह—अतश् चेति—हरेः प्राकृतेतर-रूपत्वाद् इत्य् अर्थः । त्वया तु दुर्बुद्धिना प्राकृत-रूपतया शङ्कितम् इति ॥४०८॥</p>
<p>**तथा हि—<br>
रूपीति हेतोर् दृश्येत यथैव प्राकृतो जनः ।<br>
तथासौ दृश्यत इति त्वया मा स्म विचार्यताम् ॥४०९॥<br>
बलदेवः- **तद्-वाक्यस्य वास्तवम् अर्थ दर्शयति, तथाहीति ॥४०९॥</p>
<p>**इत्य् उक्त्वा स्वस्य रूपित्वेऽप्य् अदृश्यत्वम् उदीरितम् ।<br>
ततो निज-स्वरूपस्याप्राकृतत्वश् च दर्शितम् ॥४१०॥<br>
बलदेवः- **रूपित्वेऽपीति—रूपवत्त्वेऽपि अदृश्यत्व-वचनं तद्-रूपस्याप्राकृतत्वं द्योतयतीत्य् अर्थः ॥४१०॥</p>
<p>**तद् दर्शने त्व् अकुण्ठात्मा ममेच्छैव च कारणम् ।<br>
इत्याहेच्छन् मुहूर्ताद् इत्य् अर्ध-पद्यं स्वयं पुनः ॥<br>
नश्येयम् इत्य् अदृश्यः स्यां यतो नशिर् अदर्शने ॥४११॥<br>
बलदेवः- **अप्राकृत-स्वरूपस्य तस्य कथं दृशा ग्रहणम् इत्यवाह—तद् दर्शने त्व् इति । तद् दर्शने तद् अदर्शने च मद् इच्छैव कारणम् इत्य् अर्थः । यद् दृशोर् भक्त्य् अञ्जनं रञ्जयामि, स तत् पश्यतीत्य् अर्थः ॥४११॥</p>
<p><strong>तथापि भूत-गुणवत्त्वेन मां त्वं यद्-ईक्षसे</strong> ।</p>
<p>**एषा माया मया सृष्टा नैवं त्वं ज्ञातुम् अर्हसि ॥४१२॥<br>
बलदेवः- **तथापीति । माया—प्रतारण-शक्तिः, &ldquo;माया दम्भे कृपायाश् च&rdquo; इति विश्वः, &ldquo;माया स्याच् छाम्बरीबुद्धयोः&rdquo; इति त्रिकाण्ड-शेषः । यद् वा, ननु चेत् चिद्-घन-रूपस्त्वं, तर्हि दृशा तस्य ग्रहणं कथमिति? तत्राह—यन् मां त्वं पश्यसि, एषा, माया—मद् इच्छा-रूपा कृपा-परपाया चिद्-रूपा शक्तिः, मया, सृष्टा—प्रकटिता ॥१४७॥</p>
<p><strong>माया-शब्देन कुत्रापि चिच्-छक्तिर् अभिधीयते ॥४१३॥</strong></p>
<blockquote>
<p>**<br>
स्वरूप-भूतया नित्य-शक्त्या मायाख्यया युतः** ।</p>
</blockquote>
<p>**अतो माया-मयं विष्णुं प्रवदन्ति सनातनम् ॥<br>
[चतुर् वेद-शिखायाम्]—<br>
इत्येषा दर्शिता मध्वाचार्यैर् भाष्ये निजे श्रुतिः ॥४१४॥<br>
बलदेवः- **माया-शब्दस्य तद् अर्थत्वे प्रमाणं, स्वरूप-भेदभूतयेति । &ldquo;आत्म-माया तद् इच्छा स्यात्&rdquo; इति महा-संहितोक्तेः, &ldquo;माया वयुनं ज्ञानम्&rdquo; इति निघण्टूक्तेश् च । तस्मात् चिद्-घन-रूपं मां त्वं जानीहि, सर्व भूत-गुणैर् युक्तं—प्राकृत-गुणवद्-विग्रहं, मां ज्ञातुं नार्हसीति ॥४१४॥</p>
<p><strong>तत्र स्वेच्छैक-प्रकाशत्वं मोक्ष-धर्म एव [म।भा।शा।प। ३३८.१२-२०]—</strong></p>
<blockquote>
</blockquote>
<p><strong>प्रीतस् ततोऽस्य भगवान् देव-देवः सनातनः</strong> ।</p>
<p>**साक्षात् तं दर्शयाम् आस सोऽदृश्योऽन्येन केन चित् ॥४१५॥<br>
बलदेवः- **स्वेच्छया—कृपया, प्रत्यक्षत्वं द्रढयन् विशदयति, प्रीतस्ततोऽस्यति । तम्—उपरिचरं वसुं प्रति, आत्मानम् इति शेषः ॥४१५॥</p>
<p><strong>बृहस्पतिस् ततः क्रुद्धः स्रुचम् उद्यम्य वेगितः</strong> ।</p>
<p>**आकाशं घ्नन् स्रुचः पातै रोषाद् अश्रूण्य् अवर्तयत् ॥४१६॥<br>
बलदेवः- **स्रुचं—यज्ञाङ्गं पात्रं, येन हविर् निक्षिप्यते । वेगितः—त्वरितः सन् ॥४१६॥</p>
<blockquote>
</blockquote>
<p><strong>&ldquo;उद्यता यज्ञ-भागा हि साक्षात् प्राप्ताः सुरैर् इह</strong> ।</p>
<p><strong>किम् अर्थम् इह न प्राप्तो दर्शनं स हरिर् विभुः ॥४१७॥<br>
ततः स तं समुद्भूतं भूमिपालो महावसुः</strong> ।</p>
<p>**प्रसादयाम् आस मुनिं सदस्यास् ते च सर्वशः ॥४१८॥<br>
बलदेवः- **उद्यतः—त्वया अर्पितः । अध्वर्ययुणा बृहस्पतिना दत्ता भागाः सर्वैः सुरैर् गृहीताः, तत्र सर्वे देवाः प्रत्यक्षाः सन्तो भागान् जगृहुः, विष्णुस् त्व् अप्रत्यक्ष एवं सन् भागं जग्राह—ततस् तस्याध्वर्योः क्रोधोऽभूत्, तदा वस्वादिभिस् तस्य प्रसादनं कृतम् इति ॥ तं—बृहस्पतिं, समुद्भूतम्—अतिक्रुद्धम् । महावसुः—उपरिचरः ॥४१७-४१८॥</p>
<p>**&ldquo;अरोषणो ह्य् असौ देवो यस्य भागोऽयम् उद्यतः ।<br>
न शक्यः स त्वया द्रष्टुम् अस्माभिर् वा बृहस्पते! ।<br>
यस्य प्रसादं कुरुते स वै तं द्रष्टुम् अर्हति ॥४१९॥<br>
बलदेवः- **उद्यताः—अर्पिताः ॥४१९॥</p>
<p><strong>तत्रैकत-द्वित-त्रित-वाक्यम् [म।भा।शा।प। ३३८.२५-२७]—<br>
अथ व्रतस्यावभृथे वाग् उवाचाशरीरिणी</strong> ।</p>
<p>**स्निग्ध-गम्भीरया वाचा प्रहर्षण-करी विभोः ॥<br>
&ldquo;यूयं जिज्ञासवो भक्ताः कथं द्रक्ष्यथ तं विभुम् ॥४२०॥ इति ।<br>
बलदेवः- <strong>तत्रैवेति । एकतादयः—मुनयस् त्रयः, तेषां वाक्यम् ॥</strong> **वाक्—गीर्देवी, अशरीरिणी—अदृश्या सती, उवाच ॥४२०॥</p>
<p><strong>ततः स्वयं प्रकाशत्व-शक्त्या स्वेच्छा-प्रकाशया</strong> ।</p>
<p>**सोऽभिव्यक्तो भवेन् नेत्रे न नेत्र-विषयत्वतः ॥४२१॥<br>
बलदेवः- **उदाहृत-वाक्यानां तात्पर्यम् आह—ततः स्वयम् इति । तथा च कृपा-शक्त्या धातृ-नेत्रयोर् हरेः प्रकाशः, न तु कृपां विना तयोस् तत्र सामर्थ्यम्, इति स्वप्रकाश-चिद्-घन-रूपत्वं सिद्धम् इति ॥४२१॥</p>
<p><strong>यथा श्री-नारायणाध्यात्मे—<br>
नित्याव्यक्तोऽपि भगवान् ईक्ष्यते निज-शक्तितः ।<br>
ताम् ऋते परमात्मानं कः पश्येताम् इतं प्रभुम् ॥ इति</strong> **॥४२२॥<br>
बलदेवः- **एतत् स्फुटयति, नित्याव्यक्तोऽपीति द्वाभ्याम् । निज-शक्तितः—कृपातः ॥४२२॥</p>
<p><strong>पाद्मे च—</strong></p>
<blockquote>
</blockquote>
<p>**सच्-चिद्-आनन्द-रूपत्वात् स्यात् कृष्णोऽधोक्षजोऽप्य् असौ ।<br>
निज-शक्तेः प्रभावेन स्वं भक्तान् दर्शयेत् प्रभुः ॥४२३॥ इति ।<br>
बलदेवः- **अधोक्षजः—अधः-कृत-चक्षुर् जन्य-ज्ञानः, अचाक्षुषोऽपीत्य् अर्थः ॥४२३॥</p>
<p>**य एव विग्रहो व्यापी परिच्छिन्नः स एव हि ।<br>
एकस्यैवैकदा चास्य द्विरूपत्वं विराजते ॥४२४॥<br>
बलदेवः- **हरेर् लीला अनादिकेत् युक्तं; नित्या सेति वक्ष्यते । तत्रैवं विमुख-शङ्का—परिच्छिन्नस्यैव खलु लीला, न तु नभोनिभस्य विभोः सास्ति; यद्य् आद्यस्य वाच्या, तर्हि तस्य अनित्यत्वात् तत्-कृतायास्तस्याश् च तत् असन्देहम्, इति चेत्? तत्राह—य एवेति । परिच्छिन्नस्य व्यापकत्वं युगपद्-असङ्ख्य-सिद्ध-भाव-ध्यातृ-गोचरत्वात् बोध्यम् ॥४२४॥</p>
<p><strong>यथा श्री-दशमे [भा।पु। १०.९.१३-१४]—</strong></p>
<blockquote>
</blockquote>
<p>**न चान्तर् न बहिर् यस्य न पूर्व नापि चापरम् ।<br>
पूर्वापरं बहिश् चान्तर् जगतो यो जगच् च यः ॥<br>
तं मत्वात्मजम् अव्यक्तं मर्त्य-लिङ्गम् अधोक्षजम् ।<br>
गोपिकोलूखले दाम्ना बबन्ध प्राकृतं यथा ॥ इति ॥४२५॥<br>
बलदेवः- **एकस्योभय-धर्म-शालितायां प्रमाणं, न चान्तर् इति । अयमस्य वर्तुलितोऽर्थः—यस्यान्तर् बहिरादि-देश-परिच्छेदो नास्ति, अतो यो जगतः पूर्वादिषु देशेषु युगपत् वर्तते, यश् च क्षेत्र-ज्ञ-प्रकृतिमान् जगन्-मयस्तम्, आत्मजं—सुतं, गोपी—व्रजेश्वरी, &ldquo;गोप्याददे त्वयि कृतागसि दाम तावत्&rdquo; [भा।पु। १.८.३१] इति कुन्ती-वाक्यात्, सापराधं मत्वा उलखले दाम्ना बबन्ध । तं कीदृशम्? इत्य् आह—मर्त्य-लिङ्गं—&ldquo;द्विभुजं मौन-मुद्राढ्यम्&rdquo; [गो।ता।पू। १०] इति श्रुतेः मनुष्याकृतिम् अधोक्षजं—परित्यक्तैन्द्रियक-सुखं, स्वरूपानुबन्धि-नित्यानन्त-सुखम् इति ॥४२५॥</p>
<p>**अनेन पद्य युग्मेन व्रज-राज-सुतस्य हि ।<br>
दाम-बन्धन-वेलायाम् एव व्यक्ता द्विरूपता ॥४२६॥<br>
बलदेवः- **उदाहरणार्थ ग्राहयति, अनेनेति ॥४२६॥</p>
<p><strong>तथैव च पुराणेषु श्रीमद्-भागवतादिषु</strong> ।</p>
<p>**श्रूयते कृष्ण-लीलानां नित्यता स्फुटम् एव हि ॥४२७॥<br>
बलदेवः- **तथैवेति—यथा कृष्णस्याचिन्त्य-शक्तितो द्विरूपतोक्ता, तथैव लीला तस्य तत एव नित्योच्यते इत्य् अर्थः । अत्र प्रत्य्-अवतिष्ठन्ते—लीलायाः क्रियात्वात् प्रत्य्-अंशम् अप्य्-आरम्भ-पूर्तिभ्यां तस्याः सिद्धिर् वाच्या, ते विना तत्-स्वरूपं न सिध्येत्, तथा च तद् उभयवत्त्वेन विनाश-ध्रौव्यात् कथं सा नित्येति? अत्रोच्यते परेशे हरौ &ldquo;एकोऽपि सन् बहुधा यो विभाति&rdquo; [गो।ता।पू। २०], &ldquo;एकानेक स्वरूपाय&rdquo; [वि।पु। १.२.२] इत्य्-आदि प्रामाण्येन आकारानन्त्यात्, &ldquo;स एकधा भवति द्विधा&rdquo; [छा।उ। ७.२६.२] इत्य्-आदि प्रामाण्येन पार्षदानन्त्यात्, &ldquo;परमं पदम् अवभाति भूरि&rdquo; इत्य्-आदि प्रामाण्येन स्थानानन्त्याच् च नानित्यत्वं तस्याः । तत्-तद्-आकारादि-गतयोस् तत्-तद्-आरम्भ-पूर्त्योः सत्त्वेऽप्य् एकत्रैकत्र तत्-तल्-लीलांशा यावत् समाप्यन्ते न वा, तावद् एवान्यत्रान्यत्रारब्धास् ते भवेयुर् इत्य् एवम् अविच्छेदात् सिद्धं नित्यत्वम् । ननु अस्तु अविच्छेदः, पृथग्-आरम्भात् अन्यत्वं दुर्निवारम् इति चेत्? उच्यते । काल-भेदेनोदितानामप्य् एक-रूपाणां लीलानामैक्यं यथा &ldquo;द्विः पाको ऽनेन कृतो न तु द्वौ पाकाव् इति द्विर् गो-शब्दो ऽयम् उच्चरितो न तु द्वौ गो-शब्दाविति&rdquo; [ब्र्।सू। १.३.२८ श।भा।; ३.३.११ गो।भा।] पाकैक्यं शब्दैक्यश् च मन्यन्ते, तद्वत् तत्-तद्-आकारादीनां चतुर्णामैक्याच् च न काचिच् छङ्का । इत्थश् च &ldquo;एको देवो नित्य-लीलानुरक्तो भक्त-व्यापी भक्त-हृद्य्-अन्तरात्मा ।&rdquo; इत्य्-आदि श्रुतेर् वक्ष्यमाण स्मृतीनाञ्चानुग्रहः ॥४२७॥</p>
<p><strong>यथा च श्री-प्रथमे श्री-द्वारका-वासि-वचनम् [भा।पु। १.१०.२६]—<br>
अहो अलं श्लाघ्यतमं यदोः कुलम्<br>
अहो अलं पुण्यतमं मधोर् वनम्</strong> ।</p>
<p><strong>यद् एष पुंसाम् ऋषभः श्रियः प्रियः<br>
स्व-जन्मना चङ्क्रमणेन चाञ्चति ॥ इति ॥४२८॥</strong></p>
<blockquote>
<p>**<br>
बलदेवः- **एवं सिद्धां लीला-नित्यतां प्रमाण-वचनैर् द्रढयति । अहो अलम् इति । हस्तिनावासि-वचनम् एतत् द्वारका-वासि-वचनत्वेनोक्तं, तद्-वासिनां द्वारका-परिकरत्वाद् इति बोध्यम् । यदोः, कुलं—वंशः, &ldquo;कुलं जन-पदे गोत्रे सजातीय-गणेऽपि च ।&rdquo; इति मेदिनी; यत्र नन्दो वसुदेवश् च बभूव । यत्—यतः, एषः—श्री-कृष्णः, जातः सन् । पुंसां—त्रयाणाम्, ऋषभः—श्रेष्ठः, अंशीत्य् अर्थः । श्रियः—लक्ष्म्याः, श्री-राधायाः श्री-रुक्मिण्याश् च, प्रियः—कान्तः । चङ्क्रमणेन—विहारेणेत्य् अर्थः ॥४२८॥</p>
</blockquote>
<p>**अञ्चतीति पदं वर्तमान-कालोपपादकम् ।<br>
द्वारका-वासिनाम् उक्तौ लीलानां वक्ति नित्यताम् ॥४२९॥<br>
बलदेवः- **अञ्चतीति—वर्तमाने लट्, वर्तमानत्वं प्रारब्धापरिसमाप्तत्वम् ॥४२९॥</p>
<p><strong>श्री-दशमे श्री-शुकोक्तौ [भा।पु। १०.९०.४८]—</strong></p>
<blockquote>
<p>**<br>
जयति जननिवासो देवकी-जन्म-वादो<br>
यदु-वर-परिषत् स्वैर् दोर्भिर् अस्यन्न् अधर्मम्** ।</p>
</blockquote>
<p>**स्थिर-चर-वृजिन-घ्नः सुस्मित-श्री-मुखेन<br>
व्रज-पुर-वनितानां वर्धयन् काम-देवम् ॥४३०॥<br>
बलदेवः- **कृष्णस्य मौषल-लीला वक्ष्यन् श्री-शुकः राज्ञस् तद्-एकान्तिनः प्रमोदाय स्व-सिद्धान्तमादौ कथ यति, जयतीति । एतावता ग्रन्थेन यो निगदित-महिम-लीलः, स खलु भगवान् कृष्णस्ताद्-अवस्थ्येनाधुनापि चकास्तीति त्वया ज्ञेयं, न तु मौषल-चरित-श्रुत्या विपरीतं भाव्यं; यद् असौ बहिर् दृष्टि-जनागोचरस् तथैव व्रजे पुरे च, वनितानाम्—अनुरागार्तानां प्रेयसीनां, कामदेवं वर्धयन् जयतीति, &ldquo;वनिता जनितात्यर्थानुरागायाश् च योषिति ।&rdquo; इत्य् अमरः । देवक्यां—श्री-यशोदायां देवक-पुत्र्यां च, जन्मेति, वादः—प्रसिद्धिः, यस्य सः, &ldquo;द्वे नाम्नी नन्दभार्या यशोदा देवकीर्ति च ।&rdquo; इति आदिपुराण-वचनात्, तत्-तद्-आत्मजत्वाभिमानीत्य् अर्थः तत्त्व-बुभुत्-सुकथा हि वादः । यदु-वराः—श्री-नन्दादयः श्री-वसुदेवादयश् च, ते, परिषदः—परिकराः, यस्य सः, स्वैः—स्वभुज-तुल्यैः श्रीदामादिभिः सात्यक्यादिभिश् च, अधर्मं निरस्यन् । यदा शुकः कथामाख्यत् ततोऽतिपूर्वं हरोस् तिरोधानम् अभूत्, तथापि वर्तमान-प्रयोगस् तल्-लीलाया नित्यतायाम् एव सम्भवेत्, नान्यथा ॥४३०॥</p>
<p><strong>श्री-स्कान्दे श्री-मथुरा-खण्डे श्री-युधिष्ठिरं प्रति श्री-नारद-वाक्यम्—<br>
वत्सैर् वत्सतरीभिश् च साकं क्रीडति माधवः ।<br>
वृन्दावनान्तरगतः स-रामो बालकैर् वृतः ॥ इति ॥४३१॥<br>
यदानयोस् तु संवादो द्वारवत्यां हरिस् तदा ।<br>
तथापि वर्तमानत्वेनोक्तिस् तन् नैत्य-वाचिका ॥४३२॥<br>
बलदेवः- अनयोर्</strong> इति युधिष्ठिर-नारदयोः । <strong>नैत्य</strong> नित्यता ब्राह्मणादित्वात् भावे ष्यष्, हलो यमां यमि इति य-लोपः ॥४३२॥</p>
<p><strong>पाद्मे पाताल-खण्डे श्री-पार्वतीं प्रति श्री-रुद्र-वाक्यम्—</strong></p>
<blockquote>
</blockquote>
<p><strong>अहो मधु-पुरी धन्या यत्र तिष्ठति कंसहा ।<br>
तत्र देवा मुनिः सर्वे वासम् इच्छन्ति सर्वदा ॥४३३॥ इति ।<br>
बलदेवः- मधु-पुरीति</strong> मथुरा-मण्डलं बोध्यते ॥४३३॥</p>
<p>**लीला-परिकराः प्रेष्ट-जनाः स्युर् यादवास् तथा ।<br>
देवाश् च ब्रह्म-जम्भारि-कुवेर-तनयादयः ॥<br>
नारदायाश् च दनुज-नाग-यक्षादयश् च ते ॥४३४॥<br>
बलदेवः- **लीलाः परिकरैः सम्बन्धा भवन्त्यतस्तान् आह—लीलेति । जम्भारिः—इन्द्रः । दनुजः—केशी, नागः—कालियः, यक्षः—शङ्खचूडः, तत्-प्रभृतयस् तत्-परिकरास् तद्-अङ्गानीत्य् अर्थः । नित्य-धाम्नि दनुजादय एते दुर्गादिवत् अप्राकृता बोध्याः; &ldquo;न यत्र माया&rdquo; इति प्रामाण्यात् तत्र प्राकृतानाम् अभावात् । तत्र लीलास्ता अनुकरण-रूपा एव ॥४३४॥</p>
<p><strong>प्रकटाप्रकटा चेति लीला सेयं द्विधोच्यते ॥४३५॥</strong></p>
<blockquote>
<p>**<br>
बलदेवः- **लीला सा द्वेधेत्य् आह—प्रकटेति ॥४३५॥</p>
</blockquote>
<p><strong>तथा हि—<br>
सदानन्तैः प्रकाशैः स्वैर् लीलाभिश् च स दीव्यति ।<br>
तत्रैकेन प्रकाशेन कदाचित् जगद्-अन्तरे ॥<br>
सहैव स्व-परीवारैर् जन्मादि कुरुते हरिः ॥४३६॥</strong></p>
<p>द्वैविध्यं दर्शयति, तथाहीति । स दीव्यति—प्रपञ्चागोचरेषु धामसु । तत्रेति—तेषु प्रकाशेषु मध्ये । जगद्-अन्तरे—प्रपञ्च-मध्ये, जगन्ति अन्तरे यस्य तस्मिन् वृन्दावने वा इत्य् एके । एकेन प्रकाशेन स्व-परीवारैः सह प्रादुर्भूय हरिर् जन्मादि कुरुते ॥४३६॥</p>
<p><strong>कृष्ण-भावानुसारेण लीलाख्या शक्तिर् एव सा</strong> ।</p>
<p>**तेषां परिकराणां च तं तं भावं विभावयेत् ॥४३७॥<br>
बलदेवः- **ननु ब्रह्मादयश् चेत् लीला-परिकरास्तेषां भगवति प्रातिकूल्याचारः कथम्? तत्राह—कृष्ण-भावेति—कृष्ण-चेष्टानुगत्येत्य् अर्थः । तं तं, भावं—स्वभावम् । अयम् अभिप्रायः—&ldquo;अस्मत् प्रातिकूल्येनापि चेत् प्रभोस् तत्-तल्-लीला सिध्येत्, तर्हि भवतु तद् अस्माकम्&rdquo; इति तेषाम् इच्छायां सत्यां तल्-लीला-शक्तिस् तत् प्रति-पादयति, इति न भगवति किञ्चित् असामञ्जस्यम् ॥४३७॥</p>
<p><strong>प्रपञ्च-गोचरत्वेन सा लीला प्रकटा स्मृता</strong> ।</p>
<p>**अन्यास् त्व् अप्रकटा भान्ति तादृश्यस् तद्-अगोचराः ॥४३८॥<br>
बलदेवः- **प्रकटाप्रकटे लीले लक्षयति, प्रपं चेति । तद्-अगोचराः—प्रपञ्चादृश्याः ॥४३८॥</p>
<blockquote>
</blockquote>
<p><strong>तत्र प्रकट-लीलायाम् एव स्यातां गमागमौ</strong> ।</p>
<p>**गोकुल मथुरायाश् च द्वारवत्याश् च शार्ङ्गिणः ॥४३९॥<br>
बलदेवः- **गोकुले, शाऋङ्गिणः—शृङ्ग-धरस्य, शृङ्गम् एव शार्ङ्गं, स्वार्थिकः प्रज्ञाद्यण्, &ldquo;वेणु-शृङ्ग-धरस् तु वा&rdquo; इति श्रवणात् ॥४३९॥</p>
<p><strong>यास् तत्र तत्राप्रकटास् तत्र तत्रैव सन्ति ताः</strong> ।</p>
<p>**इत्य् आह जयतीत्य्-आदि-पद्यादिकम् अभीक्ष्णशः ॥४४०॥<br>
बलदेवः- **तत्र तत्र—गोकुलादिष्व् एवादृश्येषु प्रकाशेषु । ननु प्राकृतिके प्रलये प्रपञ्च-विनाशात् तद्-गता लीला न स्यात्, ततस् तद्-अनित्यत्वम् इति चेत्? मैवं भ्रमितव्यं, प्रपञ्च-गोचरत्वाभावेऽपि लीलाव्यक्तेर् अनाशात्, &ldquo;शिखी ध्वस्तः&rdquo; इति वत् ॥४४०॥</p>
<p>**देवाद्य्-अंशावतरणे प्रवृत्ते पद्मजाज्ञया ।<br>
वसुदेवादिकानां ये स्वर्गेऽंशाः कश्यपादयः ।<br>
नित्य-लीलान्तर-स्थैस् ते वसुदेवादिभिर् गताः ।<br>
सायुज्यम् अंशिभिस् तत्र जायन्ते शूर-मुख्यतः ॥४४१॥<br>
बलदेवः- **अथ प्रकटायाश् च प्रवृत्तौ प्रकारम् आह—देवाद्य् अंशेति । पद्मजाज्ञया—&ldquo;गिरं समाधौ गगने समीरितां निशम्य वेधास् त्रिदशान् उवाच ह । गां पौरुषीं मे शृणुतामराः! पुनर् विधीयताम् आशु तथैव मा चिरम् ॥ पुरैव पुंसावधृतो धराज्वरो भवद्भिर् अंशैर् यदुषूपजन्यताम् । स यावद् उर्व्या भरम् ईश्वरेश्वरः स्वकाल-शक्त्या क्षपयंश् चरेद् भुवि ॥&quot;[भा।पु। १०.१.२१-२२] इति श्री-दशमोक्त-प्रकारेण देवान् प्रति ब्रह्म-निदेशेन, देवाद्य्-अंशावतरणे प्रवृत्ते सति ये स्वर्गे वसुदेव-नन्दादिकानां नित्य-परिकराणाम्, अंशाः—उपसर्ज्जनीभूताः कश्यप-द्रोणादयः, ते नित्य-लीलान्तरस्थैस् तैर् वसुदेव-नन्दादिभिर् अंशिभिर् अवतरद्भिः सह, सायुज्यं—सहयोगं, गताः सन्तः शूर-पर्जन्यादिभ्यो जायन्ते । तेऽपि वसुदेवादि-नामानोभवन्तीति वसुदेव-नन्दादीनां तन् नित्य-परिकरत्वम् । &ldquo;अथ ब्रह्मादि-देवानां तथा प्रार्थनया भुवः । आगतोऽहं गणाः सर्वे जातास्तेऽपि मया सह । एते हि यादवाः सर्वे मद्-गणा एवं भामिनि! । सर्वदा मत्-प्रिया देवि! मत्-तुल्य-गुण-शालिनः ॥&rdquo; इति पाद्मे भामां प्रति कृष्णोक्तः; तत्रैव, &ldquo;पश्य त्वं दर्शयिष्यामि स्वरूपं वेद-गोपितम् । ततो ऽपश्यम् अहं भूप! बालं कालाम्बुद-प्रभम् । गोप-कन्यावृतं गोपं हसन्तं गोप-बालकैः ॥&rdquo; इत्य् अम्बरीषं प्रति श्री-व्यासोक्तेश् च । गोप-बालकैर् इति नन्दादीनामाक्षेपकम् ॥४४१॥</p>
<p>**यद्-विलासो महा-श्रीशः स लीला-पुरुषोत्तमः ।<br>
आविर्बुभूषुर् अत्राविष्कृत्य सङ्कर्षणं पुरः ।<br>
अन्तःस्थिताविष्कर्तव्य-तद्-अन्य-व्यूह ईश्वरः ।<br>
हृदये प्रकटस् तस्य भवत्य् आनकदुन्दुभेः ॥४४२॥<br>
बलदेवः- **एवं पित्रादिष्व् अवतीर्णेषु कृष्णस्यावतारम् आह—यद् विलास इति । लीला-पुरुषोत्तमः—श्री-कृष्णः, अत्र—गोकुले मधुपुरे च । तद् अन्येति—प्राद्युम्नानिरुद्धौ बोध्यौ । आनकदुन्दुभेर् हृदये प्रकटो भवति, &ldquo;आविवेशांश-भागेन मन आनकदुन्दुभेः ॥&rdquo; [भा।पु। १०.२.१६] इति श्री-शुकोक्तेः ॥४४२॥</p>
<p>**भूमि-भार-निरासाय देवानाम् अभियाच्ञया ।<br>
द्वापरस्यावसानेऽस्मिन्न् अष्टाविंशे चतुर् युगे ।<br>
क्षीराब्धि-शायि-यद्-रूपम् अनिरुद्धतया स्मृतम् ।<br>
तद् इदं हृदयस्थेन रूपेणानकदुन्दुभेः ।<br>
ऐक्यं प्राप्य ततो गच्छेत् प्राकटयं देवकी-हृदि ॥४४३॥<br>
बलदेवः- **ननु लीला-पुरुषोत्तमस्य कृष्णस्य क्षीरसिन्धु-लीला व्रजे कस्मात्? तत्राह—भूमीति । द्वापरस्येति—श्वेतवाराह-कल्पे वैवस्वत-मन्वन्तरे अष्टाविंशे चतुर् युगे द्वापर-शेषे इत्य् अर्थः । एवम् उक्तं मात्स्ये—&ldquo;अस्माद् राथन्तरात् कल्पात् त्रयो-विंशतिमो यदा । वाराहो भविता कल्पस् तस्मिन् मन्वन्तरे शुभे ॥ वैवस्वताख्ये सम्प्राप्ते सप्तमे सप्त-लोक-धृक् । द्वापराख्यं युगं तस्मिन्न् अष्टाविंशतिमं यदा ॥ तस्यान्ते च महा-लीलो वासुदेवो जनार्दनः । भारावतारणार्थाय त्रिधा विष्णु-भविष्यति । द्वैपायनो मुनिस् तद्वत् रोहिणेयोऽथ केशवः ॥&rdquo; इति । अनिरुद्धतया भारते स्मृतं यद् रूपं क्षीराब्धिशायि, तद् इदम् आनकदुन्दुभेर् हृदयस्थेन स्वयं भगवता रूपेण कृष्णेन सहैक्यं प्राप्य देवकी-हृदि प्राकटयं गच्छेद् इत्य् अन्वयः, &ldquo;ततो जगन्-मङ्गलम् अच्युतांशं समाहितं शूर-सुतेन देवी । दधार सर्वात्मकम् आत्म-भूतं काष्ठा यथानन्द-करं मनस्तः ॥&rdquo; [भा।पु। १०.२.१८] इति श्री-शुकोक्तेः । यद्य् अपि देवकी-हृदीत्य् उक्तं, तथापि तद्-गर्भस्थितिर् बोध्या, &ldquo;दिष्टयाम्ब! ते कुक्षि-गतः परः पुमान्&rdquo; [भा।पु। १०.२.४१] इति देवस्तोत्रात् ॥४४३॥</p>
<p>**प्रेमानन्दामृतैस् तस्या वात्सल्यैक-स्वरूपिभिः ।<br>
लाल्यमानो हरिस् तत्र वर्धते चन्द्रमा इव ॥४४४॥<br>
बलदेवः- **प्रेमानन्देत्यादि—सार्वत्रिकम् अगूढार्थम् ॥४४४॥</p>
<p>**अथ भाद्रपदाष्टम्याम् असितायां महा-निशि ।<br>
तस्या हृदस् तिरोभूय कारायां सूति-सद्मनि ।<br>
देवकी-शयने तत्र कृष्णः प्रादुर्भवत्य् असौ ॥४४५॥<br>
बलदेवः- **अथेति—सार्ध-द्वयं स्फुटार्थम् ॥४४५॥</p>
<p>**जनयित्री प्रभृतिभिस् ताभिर् इत्य् अवगम्यते ।<br>
लौकिकेन प्रकारेण सुखं शिशुर् अजायत ॥४४६॥<br>
अयं चतुर् भुजत्वेऽपि द्विभुजत्वेऽपि कृष्णताम् ।<br>
न त्यजत्य् एव तद्-भाव-गुण-रूपात्म-वृत्तितः ॥४४७॥<br>
बलदेवः- **ननु, &ldquo;यदोर् वंशं नरः श्रुत्वा सर्व-पापैः प्रमुच्यते । यत्रावतीर्णं कृष्णाख्यं परं ब्रह्म नराकृति ॥&rdquo; [वि।पु। ४.११.२] इति श्री-वैष्णवात् द्विभुजं कृष्ण-रूपं ब्रह्म विज्ञायते, देवक्यान् तु चतुर्भुजं तत् उदभूत, &ldquo;चतुर् भुजं शङ्ख-गदाद्य् उदायुधम् &quot; [भा।पु। १०.३.९] इति श्री-शुकोक्तेः । तद् इदं विरुद्धम् इति चेत्? तत्राह—अयम् इति । कृष्णतां—नराकृति-ब्रह्मताम् । कुतः? इत्य् अत्राह—तद्-भावेति । तद्-भावः—मनुष्यवच्-चेष्टितं, गुणः—सार्वज्ञेऽपि सति मुग्धता, रूपं—तद् अनुयायि-प्रभावः, तेषाम् अनुवर्तनात् ॥४४७॥</p>
<p>**तथापि द्विभुजत्वस्य कृष्णे प्राधान्यम् उच्यते ।<br>
गूढत्वाद् एव च क्वापि गौणत्वम् इव कीर्त्यते ।<br>
&ldquo;गूढं परं ब्रह्म मनुष्य-लिङ्गम्&rdquo; इति हि प्रथा ॥४४८॥<br>
बलदेवः- **तथापीति—रूप-द्वयवत्त्वेऽपीत्य् अर्थः । गूढत्वाद् एवेति । द्वि-भुजत्वस्य प्रधानस्य क्वचित् गौणत्वम् इव कीर्त्य्ते । कुतः? इत्य् आह—गूढत्वात्—महैश्वर्यापिहितत्वात् । तथा च मुख्यत्वम् एवेति हृद्-गतम् । अत्रार्थे प्रमाणम् आह—गूढम् इति—सप्तमे [भा।पु। ७.१०.४८, ७.१५.७५] युधिष्ठिरं प्रति नारद-वाक्यम् । मनुष्य-लिङ्गं—नराकृतिकं, परं ब्रह्म महैश्वर्यैः, गूढं—पिहितं सत, येषां युष्माकं गृहानावसतीति सम्बन्धः ॥४४८॥</p>
<p><strong>अथ व्रजेश्वरी-गेहे विशन्न् आनकदुन्दुभिः</strong> ।</p>
<p>**तत्र न्यस्य सुतं तस्याः सुताम् आदाय निःसरेत् ॥४४९॥<br>
बलदेवः- **जन्मोत्तरं चरितम् आह—अथेति । तस्या—व्रजेश्वर्याः ॥४४९॥</p>
<p>**सोऽयं नित्य-सुतत्वेन तस्या राजत्य् अनादितः ।<br>
कृष्णः प्रकट-लीलायां तद्-द्वारेणाप्य् अभूत् तथा ॥४५०॥<br>
बलदेवः- **ननु प्रकट-लीलायां कृष्णो देवक्या यशोदायाश् च औरस्यः पुत्रः पठ्यते, अप्रकट-लीलायां पुत्र-भावोऽस्ति न वा? इति वीक्षायाम् आह—सोऽयम् इति । योऽनादितः, तस्याः—देवक्या यशोदायाश् च, नित्य-सुतत्वेन, राजति—सदा विराजन्न् अस्ति, स श्री-कृष्णः प्रकट-लीलायां, तद्-द्वारेण—देवकीमात्रा, अपि-शब्दात् यशोदामात्रा च, तथा—लोक-रीत्या, प्रादुर्बभूव । ननु अप्रकट-प्रकाशे युगपत् अनादि-सिद्धानां देवकी-वसुदेव-कृष्णानां यशोदा-नन्द-कृष्णानाश् च पूर्वोत्तर-भावेनावगम्यमानो माता-पितृ-पुत्र-भावः कथं सम्भवेत् इति चेत्? उच्यते, भाव-निमित्तकस् तद्-भाव इति गृहाण, &ldquo;भाव-ग्राह्यमनीडाख्यम्&rdquo; इति मन्त्र-वर्णात् । गुरु-लघु-भावस् तु पद्म-पत्र-गणवद्-युगपत् सिद्धो बोध्यः । प्रकट-प्रकाशे तु देवक्या यशोदायाश् च गर्भात् कृष्णस्य जन्म श्री-शुकेनोक्तम् । तत्र पूर्वस्या गर्भात् स्फुटम् उक्तं, परस्या गर्भात् तु अस्फुटम् उक्तं, तथैव स्वामीष्टेः, जन्म-प्रकरणे एव, &ldquo;निशीथे तम-उद्भूते जायमाने जनार्दने । देवक्यां देव-रूपिण्यां विष्णुः सर्व-गुहा-शयः । आविरासीद् यथा प्राच्यां दिशीन्दुर् इव पुष्कलः ॥&rdquo; [भा।पु। १०.३.८] इति । उत्तरत्र च, &ldquo;यशोदा नन्द-पत्नी च जातं परम् अबुध्यत । न तद् वेद परिश्रान्ता निद्रयापगत-स्मृतिः ॥&rdquo; [भा।पु। १०.३.५२] इति । पूर्वस्यार्थः ।—देवक्याम् इति—देहलीप्रदीप-न्यायेन मध्ये पाठ-सामर्थ्याच् च उभयत्रान्वेति । तमसा—अन्ध-कारेण, उद्भूते—व्याप्ते, भाद्र-पद-कृष्णाष्टम्याः, निशीथे—अर्धरात्रे, देवक्यां—यशोदायां, जनार्दने—कृष्णे, जायमाने —प्रदुर्भवति, देवक्यां—देवक-पुत्र्यां, विष्णुः—जनार्दनः, आविरासीद् इत्य् एकदेव उभयत्र प्राकट्यम् । &ldquo;गर्भ-काले त्व् असम्पूर्णे अष्टमे मासि ते स्त्रियौ । देवकी च यशोदा च सुषुवाते समं तदा ॥&rdquo; इति श्री-हरि-वंशाच् च । समं—युगपत्, इत्य् उक्तेर् द्वयोः पुत्राव् अभूतां, देव्याः पश्चाज्-जातत्वात् । तच् च, &ldquo;ततश् च शौरिर् भगवत्-प्रचोदितः सुतं सम् आदाय स सूतिका-गृहात् । यदा बहिर् गन्तम् इयेष तर्ह्य् अजा या योग-मायाजनि नन्द-जायया ॥ [भा।पु। १०.३.४७] इति श्री-शुक-वाक्यात् । अतः कृष्णानुजेति सोच्यते! । अतः किञ्चित् पूर्वोत्तर-भावेन पुत्र-कन्या-रूपम् अपत्य-द्वयं तच् च क्रमाद्-वसुदेव-यशोदाभ्यां न दृष्टम् इति ज्ञेयम् । देव-रूपिण्याम् इत्य् उक्तेस् तयोः परात्वं बोध्यते, तेन तद्-गर्भ-सम्बन्धात् अपुमर्थत्वं नेत्य् आगतं, न खलु रत्न-मन्दिरे सुरभिणि स्थितोऽपुरुषार्थी नृ-पतिः प्रतीतः । पुष्कल इति—जातस्य पूर्णत्वं च । द्वितीयस्यार्थः ।—वसुदेव-पत्नीव नन्द-पत्नी च भगवल्-लक्षणान्य्-अवलोक्य, परम् एव स्व-गर्भा-जातम् अबुध्यत—परेशोऽयम् इत्यवैत् । ननु कन्याप्यस्या अभूत्, ताश् च तत्रागतो वसुदेवो नीत्वा स्व-पुत्रश् च तत्र निधाय गतवानित्य् एतत् सर्वं कुतो नाबुध्यत? तत्राह &ldquo;न तद् वेद&rdquo; इति । तत्—कन्या-वसुदेवागमादिकं, न वेदेति । न तल्-लिङ्गम् इति क्वचित् पाठः । तत् कन्या-जन्म-तद्-आगमादेश्चिह्नं नाबुध्यतेति सम्बन्धः, &ldquo;लिङ्गं चिह्नानुमानयोः&rdquo; इति विश्व-लोचन-कोषः । तद् बोधे हेतुः, परीत्यादिः । आदिपुराणे च स्फुटम् उक्तं—&ldquo;नन्द-गोप-गृहे पुत्रो यशोदा-गर्भ-सम्भवः ।&rdquo; इति श्री-नारदेन । एवं च सति &ldquo;नन्दस् त्व् आत्मज उत्पन्ने&rdquo; [भा।पु। १०.५.१] &ldquo;भगवान् गोपिका-सुतः&rdquo; [भा।पु। १०.९.२१] इत्य्-आदीनि वाक्यानि मुखार्थान्य् एव स्युः । &ldquo;उपगुह्यात्मजाम्&rdquo; [भा।पु। १०.८.७] इति वाक्यन् तु &ldquo;अष्टमो मे गर्भः कन्यैवाभूत्&rdquo; इति स्व-पुत्र-गोपन-फलकम् औपचारिकं धीपूर्वकम् एव, मुनिना तु तद्-अनु उक्तम् इति नाक्षेपकं तत् । ननु यशोदायां तज्-जन्म गूढ-भावेन कथम् उक्तम् इति चेत्? स्वामीष्टयेति गृहाण । &ldquo;नन्द-गेहे वसुदेव-गेहे च मे प्राकटयं भविष्यति, स्थितिस् त्व् एक-रूप्येण नन्द-गेहे, द्वैरूप्येण स्थितौ कंसो मां विज्ञाय पित्रोः क्लेशं निक्षिपेत्, त्वयापि मच्-चरित-गायकेन तथैव गातवं यथा रहस्यं न भज्येत&rdquo; इति स्वामिन इष्टिः । तां च तद्-इष्टं निर्णेताप्य् एष ग्रन्थ-कृत् तद्-अनुसारेण व्याञ्जयामास च, अपि-शब्दाद् इति ॥४५०॥</p>
<p>**अथ प्रकटतां लब्धे व्रजेन्द्र-विहिते महे ।<br>
तत्र प्रकटयत्य् एष लीला-बाल्यादिकाः क्रमात् ।<br>
करोति याः प्रकाशेषु कोटिशोऽप्रकटेष्व् अपि ॥४५१॥<br>
बलदेवः- **अथ प्रकटताम् इत्य्-आदिकं सार्ध-त्रयं विस्फुटार्थम् ॥४५१॥</p>
<p><strong>प्रेष्टानन्दैर् व्रजे तैस् तैर् आत्मनोऽपि विमोहनैः</strong> ।</p>
<p><strong>लीलोल्लासैर् विलसति श्री-लीला-पुरुषोत्तमः ॥४५२॥<br>
असमोर्ध्वेन भगवान् वात्सल्येन व्रजेशयोः</strong> ।</p>
<p>**सुतत्वे नैव स तयोर् आत्मानं वेत्ति सर्वदा ॥४५३॥<br>
केचिद् भागवताः प्राहुर् एवम् अत्र पुरातनाः ।<br>
व्यूहः प्रादुर् भवेत् आद्यो गृहेष्व् आनकदुन्दुभेः ।<br>
गोष्ठे तु मायया सार्धं श्री-लीला-पुरुषोत्तमः ॥४५४॥<br>
बलदेवः- <strong>कृष्णस्य नन्द-वसुदेव-पुत्रतायां मतान्तरम् आह—केचिद् इत्य्-आदिना</strong> । **आद्यः—वासुदेव-व्यूहः ॥४५४॥</p>
<p><strong>गत्वा यदु-वरो गोष्ठं तत्र सूती-गृहं विशन् ।<br>
कन्याम् एव परं वीक्ष्य ताम् आदायाव्रजत् पुरम् ।<br>
प्राविशद् वासुदेवस् तु श्री-लीला-पुरुषोत्तमम् ॥४५५॥<br>
एतच् चातिरहस्यत्वान् नोक्तं तत्र कथा-क्रमे</strong> ।</p>
<p><strong>किन्तु क्वचित् प्रसङ्गेन सूच्यते श्री-शुकादिभिः ॥४५६॥</strong></p>
<blockquote>
<p>**<br>
यथा श्री-दशम [भा।पु। १०.५.१]—**
**<br>
नन्दस् त्व् आत्मज उत्पन्ने जाताह्लादो महा-मनाः ॥४५७॥<br>
बलदेवः- **नन्दस् त्व् आत्मज इति—औरस्ये कृष्णे इत्य् अर्थः ॥४५७॥</p>
</blockquote>
<p><strong>तथा तत्रैव [भा।पु। १०.६.४२]—</strong></p>
<blockquote>
</blockquote>
<p><strong>नन्दः स्व-पुत्रम् आदाय प्रोष्यागत उदारधीः ॥४५८॥<br>
तथा च [भा।पु। १०.९.२१]—</strong></p>
<blockquote>
</blockquote>
<p><strong>नायं सुखापो भगवान् देहिनां गोपिका-सुतः ॥४५९॥</strong></p>
<blockquote>
<p>**<br>
बलदेवः- **गोपिका-सुतः—यशोदा-गर्भाज्-जात इत्य् अर्थः ॥४५९॥</p>
</blockquote>
<p><strong>तथा च तत्र श्री-ब्रह्म-स्तवे [भा।पु। १०.१४.१]—<br>
वन्य-स्रजे कवल-वेत्र-विषाण-वेणु-<br>
लक्ष्म-श्रिये मृदु-पदे पशुपाङ्गजाय ॥४६०॥</strong></p>
<blockquote>
<p>**<br>
बलदेवः- **पशुपाङ्गजायेति—पशुपो नन्दस् तस्याङ्गाज्-जातायेत्य् अर्थः ॥४६०॥</p>
</blockquote>
<p><strong>तथा श्री-यामल-वचनं समुदाहरन्ति—</strong></p>
<blockquote>
</blockquote>
<p><strong>कृष्णोऽन्यो यदु-सम्भूतो यः पूर्णः सोऽस्त्य् अतः परः</strong> ।</p>
<p>**वृन्दावनं परित्यज्य स क्वचिन् नैव गच्छति ॥४६१॥<br>
बलदेवः- **अस्मिन् मते ग्रन्थ-कृताम् अस्वारस्यम् एव; तत्र सति व्रजौकसां तद्-विरहाभिधानासम्भवात्, उद्धव-प्रेषणस्य, कुरुक्षेत्रे व्रजौकसां गमनस्य, द्वारकातो व्रजे कृष्णागमनस्य च वैयर्थ्यात् । न चान्तर् गताद्य-व्यूहश् च नन्द-सूनोर् मथुरादौ गतत्वात् तस्यैव द्वारकातः समागमाच् च तत् तत् सङ्गच्छेतेति वाच्यं, तथा सति यामल-वचन-व्याकोपात्; स्व-मते तु अप्रकट-प्रकाशम् आदाय सङ्गति मत् ॥४६१॥</p>
<p>**द्विभुजः सर्वदा सोऽत्र न कदाचिच् चतुर्भुजः ।<br>
गोप्यैकया युतस् तत्र परिक्रीडति नित्यदा ॥४६२॥ इति ।<br>
अथ प्रकट-रूपेण कृष्णो यदु-पुरीं व्रजेत् ।<br>
व्रजेशजत्वम् आच्छाद्य स्वां व्यञ्जन् वासुदेवताम् ।<br>
यो वासुदेवो द्विभुजस् तथा भाति चतुर्भुजः ॥४६३॥<br>
बलदेवः- **स्व-मते मथुरादि-लीलाः दर्शयति, अथ प्रकट-रूपेणेत्यादिना । व्रजेशजत्वम् आच्छाद्येति—तद्-आच्छादनं माथुराणां स्व-सम्बन्धेन प्रेम-वर्धनार्थम् । स्वां—स्व-निष्ठां, वासुदेवतां—वसुदेव-पुत्रतां, व्यञ्जन्—प्रकाशयन् ॥४६३॥</p>
<p>**तास् ता मधु-पुरे लीलाः प्रकटय्य यदूद्वहः ।<br>
द्वारवत्यां तथा याति तां तां लीलां प्रकाशकः ॥४६४॥<br>
बलदेवः- **तां तां लीलां प्रकाशक इति—&ldquo;तुमुन्-ण्वुलौ क्रियायां क्रियार्थायाम्&rdquo; [पा। ३.३.१०] इति सूत्रात् ण्वुल्, तास् ता लीलाः प्रकाशयितुम् इत्य् अर्थः ॥४६४॥</p>
<p><strong>तत्राविष्कुरुते व्यूहं प्रद्युम्नाख्यं तृतीयकम् ।<br>
यतो व्यूहोऽनिरुद्धाख्यस् तुर्यः प्रकटतां व्रजेत् ॥४६५॥<br>
इति व्यूह-चतुष्कस्य लोकोत्तर-चमत्क्रियाः</strong> ।</p>
<p><strong>विवाहाद्याश् च बहुधा लीलास् तत्रैव वर्णिताः ॥४६६॥<br>
बलदेवः- इति व्यूह-चतुष्कस्य</strong> इति—स्वस्मिन्न्<sup id="fnref:89"><a href="#fn:89" class="footnote-ref" role="doc-noteref">89</a></sup> एव आद्य-व्यूहत्व स्फुरणाद् इति भावः ॥४६६॥</p>
<blockquote>
<p>तस्मिन्न् इन् सोमे एदितिओन्स्।</p>
</blockquote>
<p><strong>व्रजे प्रकट-लीलायां त्रीन् मासान् विरहोऽमुना</strong> ।</p>
<p>**तत्राप्य् अजनि विस्फूर्तिः प्रादुर्भावोपमा हरेः ॥<br>
त्रिमास्याः परतस् तेषां साक्षात् कृष्णेन सङ्गतिः ॥४६७॥<br>
बलदेवः- **ननु मथुरादौ विहरता कृष्णेन व्रजौकसां स्वैक-जीवातूनां किं समाधानं कृतम्? इत्य् अत्राह—<strong>व्रजे प्रकट्</strong>अ- इति । <strong>मास-त्रयन्</strong> तु तेषां विरह-वह्नौ निमग्नम् अभूत्, <strong>तत्रापि</strong> तद्-विस्फूर्त्या स्वात्म-धारणम्, इति विरहानन्दास्वाद-निर्भरो मास-त्रयम् इत्य् अर्थः । <strong>विस्फूर्तिः</strong>—विशिष्टा स्फूर्तिः, यद् असौ हरेः प्रादुर्भावोपमेति—कषायित-वस्त्र-राग-वृद्धि-न्यायेन विरह-सुखस्य संयोग-सुख-वृद्धि-करत्वम्, इति स्व-प्रेष्ठेषु तेषु विरहावस्था-प्रकाशनं बोध्यम् । अथ संयोगम् आह—<strong>त्रिमास्या</strong> इति ॥४६७॥</p>
<p>**आविर्भावागतिभ्यां सा द्वि-प्रकारास्य सम्भवेत् ॥४६८॥<br>
तत्र आविर्भावः—<br>
वैश्लेषिक-क्लमोद्रेक-विवशीकृत-चेतसाम् ।<br>
प्रेष्ठानां सहसैवाग्रे व्यग्रः प्रादुर्भवेद् असौ ॥४६९॥<br>
बलदेवः- **सा—कृष्णेन सह सङ्गतिः ॥ सहसा—अतर्कितम् इत्य् अर्थः ॥४६९॥</p>
<p><strong>उद्धवात् कृष्ण-सन्देश एभिर् यद्-अवधि श्रुतः</strong> ।</p>
<p>**प्रादुर्भावस् तद्-अवधि स्याद् व्रजे वन-मालिनः ॥४७०॥<br>
बलदेवः- **ननु प्रादुभावः कं कालमारभ्य? इत्य् अत्राह—उद्धवाद् इति । मासत्रयेऽतिक्रान्ते उद्धवो व्रजमागतः, तत आरभ्य हरेस् तत्र प्रादुर्भाव इत्य् अर्थः ॥४७०॥</p>
<p><strong>व्रजे द्वारवती-स्थस्य प्रादुर्भावो मुरद्विषः</strong> ।</p>
<p><strong>बृहद्-विष्णु-पुराणादाव् असकृद् बहुधोच्यते ॥४७१॥<br>
व्रजे विहर-माणेऽस्मिन् प्रादुर्भूय हरौ तदा</strong> ।</p>
<p>**भवेत् तस्य पुरे यात्रा स्वप्नवद् व्रज-वासिनाम् ॥४७२॥<br>
बलदेवः- **ननु मथुरायां गतस्य हरेर् अकस्माद्-दर्शने विहारे चानुभूते सति व्रजौकसः किं विमृशन्ति? तत्राह—व्रजे विहरेति—अस्मान् हित्वा स कदाचिद् अप्य् अन्यत्र न गच्छेत्, तथापि तस्य मथुरायां गतिख्यातिरस्मत् स्वप्न इत्य् अर्थः ॥४७२॥</p>
<p>**अथ आगमनम्—<br>
प्रेम सन्दर्शयन् स्वेषु स्व-वचः-सत्यताश् च सः ।<br>
पुनः प्रिय हरि-गोष्ठम् आगच्छति रथादिना ॥४७३॥<br>
बलदेवः- **अथागतिम् आह—प्रेमेति ॥४७३॥</p>
<p><strong>स्व-वचः, यथा श्री-दशमे [भा।पु। १०.३१.३५]—</strong></p>
<blockquote>
</blockquote>
<p>**तास् तथा तप्यतीर् वीक्ष्यि स्व-प्रस्थाने यदूत्तमः ।<br>
सान्त्वयामास स-प्रेमैर् आयास्य इति दौत्यकैः ॥४७४॥<br>
बलदेवः- **मथुरां गच्छतो हरेः &ldquo;शीघ्रम् आगमिष्यामि&rdquo; इति दूत-द्वारा गोपीः प्रति वाक्यं, तास् तथा इति ॥४७४॥</p>
<p><strong>तथा [भा।पु। १०.४५.२२]—</strong></p>
<blockquote>
</blockquote>
<p>**यात यूयं व्रजं तात! वयं च स्नेह-दुःखितान् ।<br>
ज्ञातीन् वो द्रष्टुम् एष्यामो विधाय सुहृदां सुखम् ॥ इति ॥४७५॥<br>
बलदेवः- **तच् च वाक्यं, पितरं नन्दं प्रत्य्-उवाच, यात यूयम् इति । ज्ञातीन्—स-गोत्रान् । सुहृदाम्—उग्रसेनादीनाम् ॥४७५॥</p>
<p>**निज-प्रियतमस्यापि वचसा यदु-मन्त्रिणः ।<br>
एतद् एव वचः स्वीयं पुनस् तेनोज्ज्वलीकृतम् ॥४७६॥<br>
बलदेवः- **तद् एव वाक्यम् -उद्धव-मुखेन स्पष्टम् अभूद् इत्य् आह—निजेति । उज्ज्वली-कृतम्—असन्दिग्धतां नीतम् ॥४७६॥</p>
<p><strong>यथा तत्रैव [भा।पु। १०.४६.३५]—</strong></p>
<blockquote>
</blockquote>
<p>**हत्वा कंसं रङ्ग-मध्ये प्रतीपं सर्व-सात्वताम् ।<br>
यद् आह वः समागत्य कृष्णः सत्यं करोति तत् ॥४७७॥ इति ।<br>
बलदेवः- **उद्धव-वचश् चाह—हत्वा कंसम् इति । यत्—वचः, &ldquo;यात यूयम्&rdquo; [भा।पु। १०.४५.२२] इत्य्-आदि प्राह । करोतीति—&ldquo;वर्तमान-सामीप्ये वर्तमान-वद्वा&rdquo; [पा। ३.३.१३१] इति सूत्रात् लट्; शीघ्रम् एवायास्यतीत्य् अर्थः ॥४७७॥</p>
<p>**तत् सत्यता प्रकटिता द्वारका-वासिनां गिरा ॥४७८॥<br>
बलदेवः- <strong>&ldquo;आयास्ये&rdquo; इत्य् अस्य &ldquo;यात यूयम्&rdquo; इत्य्-आदिकस्य च वचसः सत्यत्वं तु द्वारका-वासि-वचनात् अवगतम् इत्य् आह—तत् सत्यतेति</strong> । **सत्य-भाषी खलु कृष्णः, &ldquo;नानृतं हि वचो विप्र! प्रोक्तपूर्वं मयानघ!&rdquo; [ह।वं। १२५.३७] इति हरि-वंशे देवर्षि प्रति कृष्ण-वाक्यात्, &ldquo;सत्य-वाक् सत्य-सङ्कल्पः&rdquo; इति ब्रह्माण्डे तन् नामस्तोत्राच् च; यः कदाचिद् अपि कुत्राप्य् अनृतं न वक्ति, सोऽतिप्रियेषु कथं तद् वदेद् इति ॥४७८॥</p>
<p>**यथा श्री-प्रथमे [भा।पु। १.११.९]—<br>
यर्ह्य् अम्बुजाक्षापससार भो भवान् कुरून् मधून् वाथ सुहृद्-दिदृक्षया ॥ तत्राब्द-कोटि-प्रतिमः क्षणो भवेद् रविं विनाक्ष्णोर् इव नस् तवाच्युत! ॥ इति ॥४७९॥<br>
बलदेवः- **वाक्यार्थाचारम् आह—यर्ह्य् अम्बुजाक्षेति । हे अम्बुजाक्ष! यर्हि अस्मान्, अपहाय—त्यक्ता, भवान् पाण्डवानां सुहृदां दिदृक्षया कुरून् अपससार, नन्दादीनां सुहृदां दिदृक्षया मधून् वा देशान्, अपससार—गच्छति स्म, तदा, नः—अस्माकं, क्षणः कोट्यब्द-तुल्यो भवेत् । रविं विनाक्ष्णोर् इति—यथा रविं विना नेत्रयोरान्ध्यं, तथास्माकं त्वां विनेति ॥४७९॥</p>
<p>**अत्र कारिके—<br>
भो अम्बुजाक्ष! सुहृदां नन्दादीनां दिदृक्षया ।<br>
भवान् अपससारास्मान् अपहाय गतो मधून् ।<br>
मथुराम् इति विस्पष्टं मथुरा-मण्डले व्रजम् ।<br>
तदानीं सुहृदां तत्र मधुपुर्याम् अभावतः ॥४८०॥<br>
बलदेवः- **कारिकाभ्यां पद्यं व्याचष्टे, भो अम्बुजाक्षेत्यादिना । ननु मधु-शब्देन मथुरा आयाति, व्रजः कथम् इति चेत्? तत्राह—व्रजस्य मथुरा-मण्डल त्वाद् ग्रहणम् । एतच् च कस्मात्? तत्राह—तदानीम् इति—&ldquo;तत्र योग-प्रभावेन नीत्वा सर्व-जनं हरिः ।&rdquo; [भा।पु। १०.५०.५७] इति सर्व-शब्दोपादानेन तस्यां प्रजामात्राणामभावात् तद्-वर्तिनः सुहृदस् तद्-एक-देशस्था नन्दादयो गृहीता इत्य् अर्थः ॥४८०॥</p>
<p><strong>किं च—</strong></p>
<blockquote>
<p>**<br>
रथेन मथुरां गत्वा दन्तवक्रं निहत्य च** ।</p>
</blockquote>
<p>**स्पष्टं पाद्मे पुराणेऽस्य कृष्णस्योक्ता व्रजागतिः ॥४८१॥<br>
बलदेवः- **&ldquo;रथादिना हरिर् गोष्ठम् आगच्छति&rdquo; इति अस्मात् वाक्यान् न लब्धं, तत् पाद्म-वाक्येनोपलम्भयितुम् आह—किं च, रथेनेत्यादिना । च-कारात् तद्-भातरं विदूरथं चेति ज्ञेयम् ॥४८१॥</p>
<p><strong>तद्-गद्यं पद्यश् च यथा [प।पु।, उ।ख। २७९.२४-२६]—</strong></p>
<blockquote>
<p>**<br>
कृष्णोऽपि तं हत्वा यमुनाम् उत्तीर्य नन्द-व्रजं गत्वा सोत्कण्ठौ पितराव् अभिवाद्याश्वास्य ताभ्यां साश्रु-सेकम् आलिङ्गितः सकल-गोप-वृद्धान् प्रणम्य् आश्वास्य बहु-रत्न-वस्त्राभरणादिभिस् तत्रस्थान् सर्वान् सन्तर्पयाम् आस ॥४८२॥<br>
कालिन्द्याः पुलिने रम्ये पुण्य-वृक्ष-समाचिते** ।</p>
</blockquote>
<p>**गोप-नारीभिर् अनिशं क्रीडयाम् आस केशवः ॥<br>
रम्य-केलि-सुखेनैव गोप-वेश-धरः प्रभुः ।<br>
बहु-प्रेम-रसेनात्र मास-द्वयम् उवास ह ॥ इति ॥४८३॥<br>
बलदेवः- **मास-द्वयं व्याप्य, उवास—प्रकटं चिक्रीड इत्य् अर्थः ॥४८३॥</p>
<p>**अत्र कारिका—<br>
यद् उत्तीर्येत्य् उत्तरणं तद्-आप्लवनम् उच्यते ।<br>
दुष्टं हत्वा व्रजे यानं स्नान-पूर्वम् इहोचितम् ॥४८४॥<br>
बलदेवः- **पाद्म-वाक्यं व्याख्याति यत् उत्तीर्येति । दुष्टं—दन्तवक्रम् ॥४८४॥</p>
<p>**अतः प्रकट-लीलायाम् अप्य् अयोगोऽल्प एव हि ॥<br>
इति धाम-त्रये कृष्णो विहरत्य् एव सर्वदा ॥४८५॥<br>
बलदेवः- **प्रकरणं योजयति, अत इति । अल्पः—त्रै-मासिकः । धाम-त्रये लीला नित्येति योजयति, इतीति ॥४८५॥</p>
<p>**व्रजागमन-काले च पाद्मोक्तेऽन्यच् च वर्तते ॥४८६॥<br>
बलदेवः- **ननु पाद्मे नन्दादीनां वैकुण्ठ-गतेर् उक्तत्वात् व्रजे तत्-सम्बन्धा लीला न स्यात्, ततः कथं व्रज-लीला नित्या? इति शङ्कां विहन्तुम् आह—व्रजागमनेति ॥४८६॥</p>
<p><strong>यथा [प।पु।, उ।ख। २७९.२७]—</strong></p>
<blockquote>
<p>**<br>
अथ तत्रस्था नन्द-गोपादयः सर्वे जनाः पुत्र-दारादि-सहिताः पशु-पक्षि-मृगादयश् च वासुदेव-प्रसादेन दिव्य-रूपधरा विमानम् आरूढाः परमं वैकुण्ठ-लोकम् अवापुः ॥४८७॥**
**<br>
बलदेवः- **पाद्म-वाक्यम् आह—अथ तत्रेति । वासुदेवस्य—वसुदेवाद्-आगतस्य नन्द-सूनोः, प्रसादेन—अनुग्रहेणेत्य् अर्थः ॥४८७॥</p>
</blockquote>
<p>**अत्र कारिके—<br>
व्रजेशादेर् अंश-भूता ये द्रोणाद्या अवातरन् ।<br>
कृष्णस् तान् एव वैकुण्ठे प्राहिणोद् इति साम्प्रतम् ॥४८८॥<br>
बलदेवः- **गद्यार्थं सङ्गमयति, व्रजेशादेर् इति । द्रोणाद्या इति—आद्य-पदात् तत्-परिकराणां ग्रहणम् ॥४८८॥</p>
<p>**प्रेष्ठेभ्योऽपि प्रियतमैर् जनैर् गोकुल-वासिभिः ।<br>
वृन्दारण्ये सदैवासौ विहारं कुरुते हरिः ॥४८९॥<br>
बलदेवः- **नन्दादींस् तु व्रजस्य अप्रकटे प्रदेशे स्थापयामास, स्वयं च तैः सार्ध तस्थाव् इत्य् आह—प्रेष्ठेभ्योऽपीति ॥४८९॥</p>
<p>**स्कान्दायोध्या-महिमनि सौमित्रेः श्रूयते यथा ॥४९०॥<br>
बलदेवः- **ननु नन्दादिषु द्रोणादीनां संयोगः पुनस् तेभ्यस् तेषां निष्कासनं, वैकुण्ठे नयनम् इत्य् अपूर्वम् इव किम् उच्यते? इत्य् अत्र दृष्टान्तत्वेना ह, स्कान्दायोध्येति ॥४९०॥</p>
<p><strong>तथा हि—<br>
ततः शेषात्मतां यातं लक्ष्मणं सत्य-सङ्गरम्</strong> ।</p>
<p>**उवाच मधुरं शक्रः सर्वस्य च स पश्यतः ॥४९१॥<br>
बलदेवः- **तत इति । शेषात्मतां—शेषसं-योगं, यातं लक्ष्मणम् ॥४९१॥</p>
<p><strong>इन्द्र उवाच—</strong></p>
<blockquote>
</blockquote>
<p><strong>लक्ष्मणोत्तिष्ठ शीघ्रं त्वम् आरोहस्व पदं स्वकम्</strong> ।</p>
<p><strong>देव-कार्यं कृतं वीर! त्वया रिपु-निषूदन ॥<br>
वैष्णवं परमं स्थानं प्राप्नुहि स्वं सनातनम् ।<br>
भवन्-मूर्तिः समायाता शेषोऽपि विलसत्-फणः ॥ इत्य्-आदि ॥४९२॥<br>
ततश् च—</strong></p>
<blockquote>
</blockquote>
<p>**इत्य् उक्त्वा सुर-राजेन्द्रो लक्ष्मणं सुर-सङ्गतः ।<br>
शेष प्रस्थाप्य पाताले भू-भार-धरण-क्षमम् ॥<br>
लक्ष्मणं यानम् आरोप्य प्रतस्थे दिवम् आदरात् ॥४९३॥ इति ।<br>
बलदेवः- **अयम् अर्थः ।—श्री-रामेण सहावतीर्णे सङ्कर्षण-व्यूहे लक्ष्मणे पाताल-तलस्थो भू-धारी शेषः सायुज्यं प्राप्य अस्थात्, देव-कार्ये निर्वृत्ते लक्ष्मणात् शेषो निष्क्रम्य पातालम् अगात्, लक्ष्मणस् तु वैष्णवं पदम्, इत्य् अंशिन्यंश-योगस् ततो निर्गमश् चेति नापूर्वम्, अपि तु शास्त्रा-सिद्धम् एवेति ॥४९२-४९३॥</p>
<p><strong>लीलाश् चाप्रकटां तत्र द्वारवत्यां चिकीर्षुणा</strong> ।</p>
<p><strong>स्वयं प्रकाश्यते तेन मुनि-शापादि-कैतवम् ॥४९४॥<br>
देवाद्य्-अंशावतरणे ये तु वृष्णिष्व् अवातरन्</strong> ।</p>
<p>**क्षीराब्धि-शायि-रूपस् तैः सार्धं स्व-पदम् आप्नुयात् ॥४९५॥<br>
नित्य-लीला-परिकरा ये स्युर् यदु-वरादयः ।<br>
तैः सार्धं भगवान् कृष्णो द्वार्वत्याम् एव दीव्यति ॥४९६॥<br>
बलदेवः- **एवम् एव द्वारकायां नित्य-लीलां निर्णेतुम् आह—लीलां चेति । स्वयं भगवति कृष्णे ऽवतरति सति क्षीराब्धि-निलयोऽनिरुद्धस् तत्र प्राविशत्, देवांशास् तु यदुषु । अथ कृष्णे द्वारवत्याम् एवान्तर्धित्सौ क्षीराब्धि-नाथो देवांशाश् च स्व-स्वपदं जग्मुः, कृष्णस् तु स्वीयैः सार्धं द्वारवत्याम् एव व्यराजद् इति ॥४९४-४९६॥</p>
<p><strong>धामास्य द्वि-विधं प्रोक्तं माथुरं द्वार्वती तथा</strong> ।</p>
<p><strong>माथुरं च द्विधा प्राहुर् गोकुलं पुरम् एव च ॥४९७॥<br>
बलदेवः-</strong> प्राग् उक्तं धाम-त्रयं कृष्णस्याह—धामास्येति ॥४९७॥</p>
<p><strong>यत् तु गोलोक-नाम स्यात् तच् च गोकुल-वैभवम्</strong> ।</p>
<p>**स गोलोको यथा ब्रह्म-संहितायाम् इह श्रुतेः ॥४९८॥<br>
बलदेवः- **ननु गोलोको ऽपि तस्य धाम पठ्यते, स किं रूप इति चेत्? तत्राह—यत् त्विति—गोकुलस्य विभूतिः स इत्य् अर्थः ॥४९८॥</p>
<p><strong>गोलोक-नाम्नि निज-धाम्नि तले च तस्य<br>
देवी-महेश-हरि-धामसु तेषु तेषु</strong> ।</p>
<p>**ते ते प्रभाव निचया विहिताश् च येन<br>
गोविन्दम् आदि-पुरुषं तम् अहं भजामि ॥४९९॥ **</p>
<p style="text-align: right">
<strong>[ब्र।सं। ५.४२] इति । </strong></p>
<p>**बलदेवः- **तं वर्णयति । देवीति व्युत्-क्रमेण योज्यं हरि-महेश-देवी-धामस्व् इत्य् अर्थः ॥४९९॥</p>
<p><strong>तथा चाग्रे [ब्र।सं। ५.५६-५७]—</strong></p>
<blockquote>
<p>**<br>
श्रियः कान्ताः कान्तः परम पुरुषः कल्प-तरवो<br>
द्रुमो भूमिश् चिन्तामणि-गण-मयी तोयम् अमृतम्** ।</p>
</blockquote>
<p>**कथा गानं नाट्यं गमनम् अपि वंशी प्रिय-सखी<br>
चिद्-आनन्दं ज्योतिः परम् अपि तद् आस्वाद्यम् अपि च ॥५००॥<br>
बलदेवः- **श्रिय इति । यत्र परम-पुरुषः कान्तः एकः, कान्तास् तु वह्वयः, ताश् च गोप्यः सर्वाः श्रियः एव । यत्र, ज्योतिः—चन्द्रादि-तेजः, चिद्-आनन्द, तद्-आस्वाद्यं रस-गन्धादि च तथा, परांशत्वात् ॥५००॥</p>
<p>**स यत्र क्षीराब्धिः सरति सुरभीभ्यश् च सुमहान्<br>
निमेषार्धाख्योऽपि व्रजति न हि यत्रापि समयः ॥<br>
भजे श्वेतद्वीपं तम् अहम् इह गोलोकम् इति यं<br>
विदन्तस् ते सन्तः क्षिति-विरल-चाराः कतिपये ॥५०१॥ इति ।<br>
बलदेवः- **निमेषार्धाख्यो वेति—प्रकाशान्तरेषु कालावयवानां सत्त्वाद् इति भावः । माया-गन्धा-स्पर्शात् श्वेतं, सर्वोर्ध्वत्वात् द्वीपं, न तु क्षीरसिन्धु-मध्य-स्थम् अनिरुद्ध-देवस्थानम् इत्य् अर्थः ॥१७५॥</p>
<p><strong>तद्-आत्म-वैभवत्वश् च तस्य तन्-महिमोन्नतेः ॥५०२॥</strong></p>
<blockquote>
<p>**<br>
बलदेवः- **ननु गोकुल-वैभवं गोलोक इति कथं मन्यामहे? तत्राह—तद्-आत्मेति । गोलोकाद् अपि गोकुल-महिमाधिक्याद् इत्य् अर्थः ॥५०२॥</p>
</blockquote>
<p>**यथा पाताल-खण्डे—<br>
अहो मधुपुरी धन्या वैकुण्ठाच् च गरीयसी ।<br>
दिनम् एकं निवासेन हरौ भक्तिः प्रजायते ॥५०३॥<br>
बलदेवः- **तद्-आधिक्यं प्रमापयति, अहो इत्य्-आदिभिः । वैकुण्ठ-शब्देन गोलोक-पर्यन्तं ग्राह्यं, तस्य तद्-ऊर्ध्वाङ्गत्वात् । ननु सर्वोर्ध्वत्वाभावात् तत आवृत्ति-दर्शनात् तद्-वासिषु साम्प्रतिकेषु जरादि-दुःख-वीक्षणाश् च न गोलोकात् तस्य श्रेष्ठयं? मैवं, हरेर् इव सर्वान्तःस्थत्वेऽपि अचिन्त्य-शक्त्या सर्वोर्ध्वत्वात्, साधन-सम्पन्नानां तत्-प्राप्तानां ततोऽनावृत्तेः, हरौ नर-दारकत्वस्येव तद्-वासिषु जरादि-दुःखस्य दृष्टि-दोष-हेतुकत्वात् । तथा च न्यूनता नास्ति, आधिक्यन् तु वाचनिकमस्त्य् एव, तत् तु ग्रन्थ-कृद्भिर् एवोदाहृतम् ॥५०३॥</p>
<p><strong>अयोध्या मथुरा माया काशी काञ्ची अवन्तिका ।<br>
पुरी द्वारावती चैव सप्तैता मोक्ष-दायिकाः ॥५०४॥<br>
एवं सप्त-पुरीणान् तु सर्वोत्कृष्टन् तु माथुरम् ।<br>
श्रूयतां महिमा देवि! वैकुण्ठ-भुवनोत्तमः ॥५०५॥ इति ।<br>
नित्य-लीलास्पदत्वश् च पूर्वम् एव प्रदर्शितम्</strong> ।</p>
<p>**अत एवास्य पाद्मे च श्रूयते नित्य-रूपता ॥५०६॥<br>
बलदेवः- <strong>ननु प्रपञ्च-मध्य-गतत्वात् गोकुलम् अनित्यं स्यात्? इति शङ्का निराकर्तुम् आह—अत एवेत्यादि</strong> । **न खलु तन् मध्य-गतत्वात् अनित्य त्वम्, अन्तर्यामिणोऽपि हरेस् तद्-आपत्ति—प्रसङ्गात्, तस्मात् प्रमाणम् एव शरणम् ॥५०६॥</p>
<p><strong>नित्यां मे मथुरां विद्धि वनं वृन्दावनं तथा ।<br>
यमुनां गोप-कन्याश् च तथा गोपाल-बालकान् ॥५०७॥ इति ।<br>
स तु माथुर-भू-रूपः परिच्छिन्नोऽप्य् अथाद्भुतः</strong> ।</p>
<p>**स्फारः सङ्कुचितश् च स्यात् कृष्ण-लीलानुसारतः ॥५०८॥<br>
बलदेवः- **तस्माद् अपि तन् महिमाधिक्ये लिङ्गान्तराण्य् आह—स तु माथुर-भू-रूप इत्य्-आदिभिः ॥५०८॥</p>
<p><strong>अत्रैवाजाण्ड-मालापि पर्याप्तिम् उपगच्छति</strong> ।</p>
<p>**वृन्दावन-प्रतीकेऽपि यानुभूतैव वेधसा ॥५०९॥<br>
बलदेवः- **वृन्दावनेति—चतुर् मुखाख्ये तद्-एक-देश-स्थले इत्य् अर्थः ॥५०९॥</p>
<p><strong>इत्य् अतो रास-लीलायां पुलिने तत्र यामुने</strong> ।</p>
<p>**प्रमदा-शत-कोट्योऽपि ममुर् यत् तत् किम् अद्भुतम् ॥५१०॥<br>
बलदेवः- **प्रमदति—&ldquo;अभूद् आकुलितो रासो वनिता-शत-कोटिभिः ।&rdquo; इति स्मरणात् ॥ अपरैः—दृष्टय-योग्यैः, इति दृष्टान्तत्वेनोपादानम् ॥५१०॥</p>
<p><strong>स्वैः स्वैर् लीला-परिकरैर् जनैर् दृश्यानि नापरैः ॥<br>
तत्-तल्-लीलाद्य्-अवसरे प्रादुर्भावोचितानि हि ॥५११॥<br>
आश्चर्यम् एकदैकत्र वर्तमानान्य् अपि ध्रुवम्</strong> ।</p>
<p>**परस्परम् असम्पृक्त-स्वरूपाण्य् एव सर्वथा ॥५१२॥<br>
कृष्ण-बाल्यादि-लीलाभिर् भूषितानि समन्ततः ।<br>
शैल-गोष्ठ-वनादीनां सन्ति रूपाण्य् अनेकशः ॥५१३॥ **</p>
<p style="text-align: right">
<strong>त्रिभिः कुलकम् । </strong></p>
<p><strong>लीलाढ्योऽपि प्रदेशोऽस्य कदाचित् किल कैश्चन ।<br>
शून्य एवेक्ष्यते दृष्टि-योग्यैर् अप्य् अपरैर् अपि ॥५१४॥<br>
अतः प्रभोः प्रियाणां च धाम्नश् च समयस्य च</strong> ।</p>
<p>**अविचिन्त्य-प्रभावत्वाद् अत्र किं च, न दुर्घटम् ॥५१५॥<br>
बलदेवः- **अविचिन्त्य-शक्तिरेवात्र हेतुर् इत्य् आह—अतः प्रभोर् इति ॥१७९॥</p>
<p>**एवम् एव द्वारकायां ज्ञेयं सर्व विचक्षणैः ॥५१६॥<br>
बलदेवः- **एवम्भावो द्वार्वत्याम् अप्य् अस्तीत्य् अतिदिशति, एवम् एवेति ॥५१६॥</p>
<p><strong>यथैकादशान्ते [भा।पु। ११.३१.२३-२४]—</strong></p>
<blockquote>
<p>**<br>
द्वारकां हरिणा त्यक्तां समुद्रोऽप्लावयत् क्षणात्** ।</p>
</blockquote>
<p>**वर्जयित्वा महाराज! श्रीमद्-भगवद्-आलयम् ॥<br>
स्मृत्याशेषाशुभ-हरं सर्व-मङ्गल-मङ्गलम् ।<br>
नित्यं सन्निहितस् तत्र भगवान् मधुसूदनः ॥ इति ॥५१७॥<br>
बलदेवः- **द्वारकाम् इति । भगवद्-आलयं वर्जयित्वा हरिणा त्यक्तां द्वारकां समुद्रः क्षणात् अप्लावयत् । श्रीमद् इति—स्व-नित्य-पार्षदानां, यदु-वीराणां निवासैः सहितं, तैर् एव श्रीमत् त्व् असम्भवात् । आगन्तुक-लोक-समावेशाय याचयित्वा नीतां भूमिम् अप्लावयद् इत्य् अर्थः ॥ भगवद्-आलय-वर्जने हेतु-गर्भ-विशेषणानि स्मृत्येत्यादीनि ॥५१७॥</p>
<p>**अथान्यद् वैभवं तस्य व्यक्तं श्री-नारदेक्षया ।<br>
यत्रकत्रैकदा नाना-रूपावसर-चित्रता ॥५१८॥<br>
बलदेवः- **अथान्यद् इति । तस्य—भगवद्-आलयस्य द्वार्वती-धाम्न इत्य् अर्थः । यत्र एकस्मिन्न् एव तस्मिन्न्-आलये, एकदा—युगपद् एव, हरेर् नाना-रूपाणि, नानावसराश् च—प्रातः-सङ्गव-मध्याह्नादि-समयाः, तैः, चित्रता—अत्य् अद्भुतता । एतच् च नारद-कृत-योग-माया-महो-दय-दर्शनाध्याये [भा।पु। १०.६९] व्यक्तं मृग्यम् ॥५१८॥</p>
<p><strong>प्रकृतेभ्यो ग्रहेभ्योऽन्ये चन्द्र-सूर्यादयस् तु ते</strong> ।</p>
<p>**लीला-स्थैर् अनुभूयन्ते तथापि प्राकृता इव ॥<br>
इति धाम-त्रये कृष्णो विहरत्य् एव सर्वदा ॥५१९॥<br>
बलदेवः- **ननु तत्-तद्-अवसराः सूर्य-चन्द्रादि-गति-घटिताः, ते च नियता एव स्युः, ततश् चैकदैव नानावसर-चित्रता इत्य् उक्तिः कथं? तत्राह—प्राकृतेभ्य इति । सूर्यादेर् ग्रहस्य समयस्य च भगवद्-आत्मकत्वात् तत् तत् सिद्धिर् इति भावः । लीलास्थैः—प्रकट-प्रकाश-गतैर् लीला-परिकरैः, तथापि, प्राकृता इवेति—प्राकृत-सूर्यादि-गति-घटित-तत्-तत्-समयसाम्येनैव, अप्राकृत-सूर्यादि-गति-घटिता अपि स्व-स्व-समया विज्ञायन्ते; प्रकाशान्तर-समय-विज्ञानस्य रसापोषित्वेन लीला-शक्त्य्-आच्छादनाद् इति भावः । एतद् एव ज्ञापितम् &ldquo;आश्चर्यम् एकदैकत्र&rdquo; इत्य्-आदिना । उपसंहरति, इति धाम-त्रये इति ॥५१९॥</p>
<p>**तत्रापि गोकुले तस्य माधुरी सर्वतोऽधिका ॥५२०॥<br>
बलदेवः- **एवं स्वयं भगवन्तं कृष्णं नित्य-धामानं नित्य-पार्षदं नित्य-लीलश् च निरूप्य गोकुले तस्य वैशिष्टयम् आह—तत्रापि गोकुले तस्येति—धाम्नः पार्षदानाश् च वैशिष्टयम् इत्य् अर्थः ॥५२०॥</p>
<p><strong>तथा च सम्मोहन-तन्त्र—<br>
सन्ति तस्य महा-भागा अवताराः सहस्रशः ।<br>
तेषां मध्येऽवताराणां बालत्वम् अति-दुर्लभम् ॥ इति ॥५२१॥<br>
अत्र कारिका—<br>
त्रिधा भवेद् वयो बाल्यं यौवनं वृद्धतेत्य् अपि ।<br>
वर्षाद् आ-षोडशाद् बाल्यम् इति लोके मतान्तरम् ॥५२२॥<br>
तथा च ब्रह्माण्डे—</strong></p>
<blockquote>
</blockquote>
<p>**सन्ति भूरीणि रूपाणि मम पूर्णानि षड्-गुणैः ।<br>
भवेयुस् तानि तुल्यानि न मया गोप-रूपिणा ॥ इति ॥५२३॥<br>
बलदेवः- **तत्र प्रमाणं, सन्तीति । बालत्वं—नराकृति-किशोरत्वं गोप-रूपिण इत्य् अर्थः ॥५२३॥</p>
<p><strong>इत्य् अत्रैव महा-मन्त्रा महा-माहात्म्य-मण्डिताः ।<br>
दशार्णाष्टादशार्णाद्या बहु-तन्त्रेषु कीर्तिताः ॥५२४॥<br>
सर्व-प्रमाणतः श्रेष्ठा तथा गोपाल-तापनी</strong> ।</p>
<p>**स्वयम् आदौ विधात्रे या प्रोक्ता गोपाल-रूपिणा ॥५२५॥<br>
बलदेवः- **श्रुतिश् चैवमाहेति भावेनाह—सर्वेति । श्रेष्ठेति—श्रुति-शिरस्त्वाद् इत्य् अर्थः । &ldquo;तद् उ होवाच हैरण्यो गोप-वेशम् अभ्राभं तरुणं कल्प-द्रुमाश्रितम्&rdquo; [गो।ता।, पू। ८] इति तस्यां कृष्णस्य किशोरत्व-श्रवणाद् इत्य् अर्थः । नन्व् एतत् कैशोरं प्रकट-प्रकाश-गत-कृष्ण-निष्ठं, न त्व् अनादि, इति चेत्? तत्राह—स्वयम् इति । नियं तद् इत्य् अर्थः ॥५२५॥</p>
<p><strong>चतुर्धा माधुरी तस्य व्रज एव विराजते</strong> ।</p>
<p><strong>ऐश्वर्य-क्रीडयोर् वेणोस् तथा श्री-विग्रहस्य च ॥५२६॥<br>
बलदेवः-</strong> गोकुले कृष्णस्य वैशिष्टये हेतून् असाधारणान् धर्मान् आह—चतुर्धति । ऐश्वर्येति—ब्रह्माद्य् अभिमानि-परिभावकः प्रभावो हि ऐश्वर्यम् ॥५२६॥</p>
<p><strong>तत्र ऐश्वर्यस्य—<br>
कुत्राप्य् अश्रुत-पूर्वेण मधुरैश्वर्य-राशिना ।<br>
सेव्यमानो हरिस् तत्र विहारं कुरुते व्रजे ॥५२७॥<br>
यत्र पद्मज-रुद्रायः स्तूयमानोऽपि साध्वसात्</strong> ।</p>
<p><strong>दृग्-अन्त-पातम् अप्य् एषु कुरुते न तु केशवः ॥५२८॥<br>
यथा श्री-ब्रह्माण्डे श्री-नारद-वाक्यं—</strong></p>
<blockquote>
<p>**<br>
ये दैत्या दुःशका हन्तुं चक्रेणापि रथाङ्गिना** ।</p>
</blockquote>
<p>**ते त्वया निहताः कृष्ण नव्यया बाल्य-लीलया ॥<br>
सार्धं मित्रैर् हरे! क्रीडन् भ्रू-भङ्गं कुरुषे यदि ।<br>
स-शङ्का ब्रह्म-रुद्राद्याः कम्पन्ते ख-स्थितास् तदा ॥ इति ॥५२९॥<br>
बलदेवः- **रथाङ्गिना—चक्र-पाणिना, द्वारका-नाथेन त्वयेत्य् अर्थः । स-शङ्का इति—द्वारकाधीशेन तु तेषां सत्-कारो ऽप्य् अस्तीति गोकुले महद्-ऐश्वर्यम् उक्तम् ॥५२९॥</p>
<p><strong>क्रीडायाः, यथा पाद्मे—</strong></p>
<blockquote>
</blockquote>
<p><strong>चरितं कृष्ण-देवस्य सर्वम् एवाद्भुतं भवेत्</strong> ।</p>
<p>**गोपाल-लीलास् तत्रापि सर्वतोऽतिमनोहरा ॥५३०॥<br>
बलदेवः- **गोपालेति—गोपाल्यश् च गोपालाश् च तैः संह लीलाः, &ldquo;पुमान् स्त्रिया&rdquo; [पा १.२.६७] इति सूत्रात् एक-शेषः । सर्वतः—मथुरादि-राज-लीलातः ॥५३०॥</p>
<p><strong>श्री-बृहद्-वामने—</strong></p>
<blockquote>
</blockquote>
<p>**सन्ति यद्यपि मे प्राज्या लीलास् तास् ता मनोहराः ।<br>
न हि जाने स्मृते रासे मनो मे कीदृशं भवेत् ॥५३१॥ इति ।<br>
बलदेवः- **तास्ताः—दाम-बन्धनाद्या लीलाः ॥५३१॥</p>
<p><strong>वेणोः, यथा—</strong></p>
<blockquote>
</blockquote>
<p><strong>यावती निखिले लोके नादानाम् अस्ति माधुरी ।<br>
तावती वंशिका-नाद-परमाणौ निमज्जति ॥५३२॥<br>
चर-स्थावरयोः सान्द्र-परमानन्द-मग्नयोः ॥<br>
भवेद् धर्म-विपर्यासो यस्मिन् ध्वनति मोहने ॥५३३॥<br>
मोहनः कोऽपि मन्त्रो वा पदार्थो वाद्भुतः परः ।<br>
श्रुति-पेयोऽयम् इत्य् उक्त्वा</strong><sup id="fnref:90"><a href="#fn:90" class="footnote-ref" role="doc-noteref">90</a></sup>** यत्रामुह्यश् छिवादयः ॥५३४॥**</p>
<blockquote>
<p>&ldquo;श्रुतिपेयोऽयम् इत्य् उक्त्वा&rdquo; इत्य् अत्र &ldquo;अतिपेयोऽयम् इत्य् उत्को&rdquo; इति पाठान्तरम् ।</p>
</blockquote>
<p><strong>यथा श्री-दशमे [भा।पु। १०.३५.१४-१५]—</strong></p>
<blockquote>
</blockquote>
<p><strong>विविध-गोप-चरणेषु विदग्धो वेणु-वाद्य उरुधा निज-शिक्षाः</strong> ।</p>
<p>**तव सुतः सति! यदाधर-बिम्बे दत्त-वेणुर् अनयत् स्वर-जातीः ॥५३५॥<br>
बलदेवः- **विविधेति—गोपीनां वाक्यम् ** । <strong>हे सति!—साध्वि श्री-यशोदे राज्ञि! तव सुतः कृष्णो विविधानि यानि गोपानां, चरणानि—क्रीडाः, तेषु, विदग्धः—प्रवीणः, यदा बिम्ब-तुल्ये अधरे दत्त-वेणुः सन्, स्वरजातीः—निषाद-र्षभादि-स्वर-भेदान्, अनयत्—आलापितवान्</strong> । **ताः कीदृशीः? इत्य् आहुः, वेणु-वाद्ये विषये, उरुधा—बहु प्रकारा, निजैव शिक्षा यासु ताः, न त्वन्यतो गृहीता इत्य् अर्थः ॥५३५॥</p>
<p><strong>सवनशस् तद्-उपधार्य सुरेशाः शक्र-शर्व-परमेष्टि-पुरोगाः</strong> ।</p>
<p>**कवय आनत-कन्धर-चित्ताः कश्मलं ययुर् अनिश्चित-तत्त्वाः ॥ इति ॥५३६॥<br>
बलदेवः- **तत्—तदा, सुरेशास्ता उपधार्य, सवनशः—अस-कृत्, कश्मलं—मोहं, ययुः । कीदृशास्ते? इत्य् आहुः, कवयः—सर्व-ज्ञा अपि, अनिश्चित-तत्त्वाः—यत् परमानन्द-मयं तत्त्वं पुरा निश्चिक्युः, तत् कथं नाद-रूपमभूद् इति तत्र सन्दिहाना इत्य् अर्थः । आनतकन्धर-चित्ताः—यतः प्रदेशात् वेणु-ध्वनिरायाति, तमनु आनताः कन्धराश् चित्तानि च येषां ते । एषा वेणु-माधुरी द्वारवतीशस्य नास्तीति ततोऽतिशयः ॥५३६॥</p>
<p><strong>एकविंशे तथा पञ्चत्रिंशे चाध्याय ईडिता ।<br>
माधुरी व्रज-देवीभिर् वेणोर् एव महाद्भूता ॥५३७॥<br>
श्री-विग्रहस्य, यथा—</strong></p>
<blockquote>
</blockquote>
<p><strong>असमानोर्ध्व-माधुर्य-तरङ्गामृत-वारिधिः</strong> ।</p>
<p><strong>जङ्गम् स्थावरोल्लासि-रूपो गोपेन्द्र-नन्दनः ॥५३८॥<br>
यथा तन्त्रे—<br>
कन्दर्प-कोट्य्-अर्बुद-रूप-शोभा-<br>
नीराज्य-पादाब्ज-नखाञ्चलस्य</strong> **।<br>
कुत्राप्य् अदृष्ट-श्रुत-रम्य-कान्तेर्<br>
ध्यानं परं नन्द-सुतस्य वक्ष्ये ॥५३९॥<br>
बलदेवः- **कुत्रापीति—श्री-मथुरा-द्वारकाधीशेऽपीत्य् अर्थः । यद्य् अपि स एव कृष्णस् तत्रापि, तथापि तादृश-स्थान-परिकराभावात् तद्-रूपं नोल्लसति, तद् योगे तूल्लसतीति, &ldquo;तत्रापि शुशुभे ताभिर् भगवान् देवकी-सुतः । [भा।पु। १०.३३.६] इत्य्-आद्य्-उक्तेः ॥५३९॥</p>
<p>**श्री-दशमे च [भा।पु। १०.२९.४०]—<br>
का स्त्र्य् अङ्ग ते कल-पदामृत-वेणु-गीत-<br>
सम्मोहितार्य-चरितान् न चलेत् त्रिलोक्याम् ।<br>
त्रैलोक्य-सौभगम् इदं च निरीक्ष्य रूपं<br>
यद् गो-द्विज-द्रुम-मृगाः पुलकान्य् अबिभ्रन् ॥५४०॥ इति ।<br>
इति श्री-लघु-भागवतामृते श्री-कृष्णामृतं नाम<br>
पूर्व-खण्डं समाप्तम् ॥<br>
बलदेवः- **रास-क्रीडायां वेणु-नादेनाहूतानां व्रजसुभ्रुवां कृष्णम् उदासीन्यभाषिणं प्रति-वचनं, का स्त्रीति । अङ्ग—हे कृष्ण! ते—तव, कल-पदामृत-रूपेण वेणु-गीतेन मोहिता सती, का स्त्री, आर्य-चरितात्—निज-धर्मात्, न चलेत्? पुमांसोऽपि शक्र-शर्वादयो येन मुमुहुस् तत्र का वार्ता स्त्रीणाम् इति भावः । किं च, त्रैलोक्य सौभगं रूपञ्चेदं निरीक्ष्येति । अबिभ्रन्—अबिभ्रुः । तथा च त्वद्बोधक-शब्दात् स्व-धर्म-त्यागो युक्तः, किं पुनस् त्वद्-अनुभवेन? इति उपपत्यं दोषावहम् इति न शक्यं वक्तुम् इति भावः ॥५४०॥</p>
<p>इति श्रीमद्-रूप-विरचिते श्री-लघु-भागवतामृते श्रीकृष्णामृतं नाम पूर्व-खण्डं व्याख्यातम् ।</p>
<p><strong>॥।</strong></p>
<p>(२)</p>
<p>**श्री-लघु-भागवतामृतम् ।<br>
उत्तर-खण्डम् ।<br>
अथ श्री-भक्तामृतम् ।<br>
आराधनं मुकुन्दस्य भवेद् आवश्यकं यथा ।<br>
तथा तदीय-भक्तानां नो चेद् दोषोऽस्ति दुस्तरः ॥१॥<br>
बलदेवः- **</p>
<p>नित्यं निवसतु हृदये चैतन्यात्मा मुरारिनः ।</p>
<p>निरवद्यो निर्वृतिमान् गजपतिर् अनुकम्पया यस्य ॥</p>
<p>एवं स्वामिनः सर्वेश्वरस्य स्वरूप-गुण-विभूतियाथात्म्यं निरूप्य ततस् तत्-सेवकानां भक्तानां स्वरूपयाथात्म्यं निरूप्यम् इत्य् आह—अथ श्री-भक्तामृतम् इति । अथेति—आनन्तर्ये, तन् निरूपणेन एतन् निरूपणस्यानन्तर-भावात्; तस्मात् तेषां द्वैतं दर्शितम् ॥</p>
<p><strong>आराधनम्</strong> इति—शास्त्र-कृतः प्रतिज्ञा-वाक्यम् ॥१॥</p>
<p><strong>तथा हि पाद्मे—<br>
मार्कण्डेयोऽम्बरीषश् च वसुर् व्यासो विभीषणः</strong> <strong>।<br>
पुण्डरीको बलिः शम्भुः प्रह्लादो विदुरो ध्रुवः ॥<br>
दाल्भ्यः पराशरो भीष्मो नारदाद्याश् च वैष्णवैः ।<br>
सेव्या हरिं निषेव्यामी नो चेद् आगः परं भवेत् ॥२॥<br>
बलदेवः-</strong> उदाहरति, मार्कण्डेय इति । वसुः—उपरिचरः, तदेकान्ती । आगः—अपराधः, परम्—अनिवार्यम् ॥२॥</p>
<p><strong>तथा च हरि-भक्त-सुधोदये [१६.७६]—<br>
अर्चयित्वा तु गोविन्दं तदीयान् नार्चयन्ति ये</strong> <strong>।<br>
न ते विष्णोः प्रसादस्य भाजनं दाम्भिका जनाः ॥३॥<br>
बलदेवः-</strong> <strong>दाम्भिकाः</strong>—छलिनः, विष्णु-वञ्चका इत्य् अर्थः ॥३॥</p>
<p><strong>पाद्मोत्तर-खण्डे—<br>
आराधनानां सर्वेषां विष्णोर् आराधनं परम्</strong> <strong>।<br>
तस्मात् परतरं देवि तदीयानां समर्चनम् ॥४॥<br>
बलदेवः-</strong> <strong>तस्माद्</strong> इति विष्ण्व्-आराधनात् वैष्णवाराधनं <strong>परं</strong> श्रेष्ठं, तन्-मध्ये तद्-अन्तर्भावाद् इति भावः ॥४॥</p>
<p><strong>तत्रैव—<br>
अर्चयित्वा तु गोविन्दं तदीयान् नार्चयेत् तु यः</strong> <strong>।<br>
न स भागवतो ज्ञेयः केवलं दाम्भिकः स्मृतः ॥५॥<br>
आदि-पुराणे—<br>
मम भक्ता हि ये पार्थ न मे भक्तास् तु ते मताः ।<br>
मद्-भक्तस्य तु ये भक्तास् ते मे भक्ततमा मताः ॥६॥<br>
बलदेवः</strong>: <strong>मम</strong> इति । ये भक्त-प्रीति-शून्या मम भक्ताः, ते मम भक्ताः श्रेष्ठा न मताः <strong>भक्ततमा</strong> इत्य् उत्तरात् । श्रुतदेव-पूजायां व्यक्तम् एतत् ॥६॥</p>
<p><strong>श्रीमद्-भागवते च [भा।पु। ११.१९.२१]—<br>
मद्-भक्त-पूजाभ्यधिका ॥७॥ इति । [१]<br>
बलदेवः</strong>: मद्-भक्तेति—<strong>मत्-पूजातोऽपि</strong> मद्-भक्त-पूजा <strong>अभ्यधिका</strong>, इति कुलादि-परीक्षा निरस्ता, पादोदकोच्छिष्टे च तेषां ग्राह्ये दर्शिते ॥७॥</p>
<p><strong>एतेषाम् अपि सर्वेषां प्रह्लादः प्रवरो मतः</strong> ।</p>
<p>**यत् प्रोक्तं तस्य माहात्म्यं स्कान्द-भागवतादिषु ॥८॥<br>
बलदेवः- **भगवतो यथा स्वयं-विलास-व्यूहादि-रूपत्वं तारतम्यं गुण-व्यक्त्य्-अव्यक्ति-कृतम् उक्तं, तथा भक्तानाम् अपि भक्ति-कृतं तद् आह—<strong>एतेषाम्</strong> <strong>अपि</strong> इत्य्-आदिना ॥८॥</p>
<p><strong>यथा स्कान्दे श्री-रुद्र-वाक्यम् —<br>
भक्त एव हि तत्त्वेन कृष्णं जानाति न त्व् अहम् ।<br>
सर्वेषु हरि-भक्तेषु प्रह्लादोऽतिमहत्तमः ॥९॥<br>
बलदेवः- भक्त एव</strong> इति । तद्-एकान्ती यः, स एवेत्य् अर्थः । <strong>न त्व् अहम्</strong> इति ममाधिकारित्वेन अन्यावेशात् तत्त्वेन तज्-ज्ञानं नास्तीति हीनत्व-प्रकाशनं निर्वेद-व्यञ्जकम् । तादृशं भक्तं दर्शयति&ndash;<strong>सर्वेष्व्</strong> इति ॥९॥</p>
<p><strong>श्री-सप्तम-स्कन्धे श्री-प्रह्लादस्यैव वाक्यं [भा।पु। ७.९.२६]—</strong></p>
<blockquote>
<p>**<br>
क्वाहं रजः प्रभव ईश तमोऽधिकेऽस्मिन्<br>
जातः सुरेतर-कुले क्व तवानुकम्पा** **।<br>
न ब्रह्मणो न च भवस्य न वै रमाया<br>
यन् मेऽर्पितः शिरसि पद्म-करः प्रसादः ॥१०॥<br>
बलदेवः- **भक्तेषु प्रह्लादस्य श्रेष्ठ्यम् आह—<strong>क्वाहम्</strong> इति । <strong>सुरेतर-कुले</strong> दैत्य-वंशे <strong>जातोऽहं</strong> <strong>क्व</strong>? तस्मिन् मयि <strong>तवानुकम्पा</strong> <strong>क्व</strong>? इति दुर्घटोऽयं सम्बन्ध इत्य् अर्थः । तत्-कुले कीदृशि? इत्य् आह—<strong>रजः-प्रभवे तमोऽधिके</strong> इति । अनुकम्पाम् आह—यः <strong>पद्म-करः प्रसादो</strong> ब्रह्मादि-शिरःसु नार्पितः, स <strong>मे शिरसि यत्</strong> त्वया <strong>अर्पित</strong> इति ॥१०॥</p>
</blockquote>
<p>**तत्रैव श्री-नृसिंह-वाक्यं [भा।पु। ७.१०.२१]—<br>
भवन्ति पुरुषा लोके मद्-भक्तास् त्वाम् अनुव्रताः ।<br>
भवान् मे खलु भक्तानां सर्वेषां प्रतिरूप-धृक् ॥११॥ इति । [२]<br>
बलदेवः- **भवन्तीति । <strong>त्वाम् अनुव्रताः</strong> त्वद्-अनुसारिणो भविष्यन्ति । <strong>मम सर्वेषां भक्तानां भवान् प्रतिरूप-धृक्</strong> एकतः सर्वे एकतो भवान् इति, सर्व-भक्त-श्रेष्ठ इत्य् अर्थः ॥११॥</p>
<p><strong>पाण्डवाः सर्वतः श्रेष्ठाः प्रह्लादाद् ईदृशाद् अपि</strong> <strong>।<br>
श्री-भागवतम् एवात्र प्रमाणं स्फुटम् ईक्ष्यते ॥१२॥<br>
तथा हि श्री-सप्तम-स्कन्धे श्री-नारद-वाक्यं [भा।पु। ७.१०.४८-५०, ७.१५.७५-७७]—<br>
यूयं नृ-लोके बत भूरि-भागा<br>
लोकं पुनाना मुनयोऽभियन्ति</strong> **।<br>
येषां गृहान् आवसतीति साक्षाद्<br>
गूढं परं ब्रह्म मनुष्य-लिङ्गम् ॥१३॥<br>
बलदेवः- **प्रह्लादाद् अपि पाण्डवानां श्रैष्ठ्यम् आह । प्रह्लाद-सौभाग्यं निशम्य स्वं निकृष्टं मन्वानं युधिष्ठिरं प्रति नारद-वाक्यं&ndash;<strong>यूयम्</strong> इति । ननु कुतो वयं <strong>भूरि-भागाः</strong> ? तत्राह—<strong>परं ब्रह्म येषां गृहान् आवसतीति</strong> विज्ञाय, <strong>लोकं पुनाना मुनयः</strong> मार्कण्डेयादयः, तान् युष्मद्-गृहान् अभितो यन्तीति ॥१३॥</p>
<p>**स वा अयं ब्रह्म महद्-विमृग्यं<br>
कैवल्य-निर्वाण-सुखानुभूतिः ।<br>
प्रियः सुहृद् वः खलु मातुलेय<br>
आत्मार्हणीयो विधि-कृद् गुरुश् च ॥१४॥<br>
बलदेवः- **ननु अस्मन्-मातुलेयस्य कथं पर-ब्रह्मत्वं? तत्राह—<strong>स</strong> इति । <strong>सोऽयं</strong> कृष्णः, <strong>महद्भिर् विमृग्यं</strong> <strong>ब्रह्म</strong> एव, <strong>वः</strong> युष्माकं, <strong>प्रियादि</strong>-भावेन वर्तते । ब्रह्मत्वे हेतुः&ndash;<strong>कैवल्यस्य</strong> विशुद्धस्य <strong>निर्वाण-सुखस्य</strong> मोक्षानन्दस्य <strong>अनुभूतिः</strong> साक्षात्-कारो यस्मात् सः । दृष्टं चेदं शिशुपाले । तम् एव विदित्वातिमृत्युम् एति [श्वे।उ। ३.८, ६.१५] इत्य्-आदि श्रुतिः, मुक्ति-प्रदाता सर्वेषां विष्णुर् एव न संशयः इति स्मृतिश् चैवम् आह । <strong>विधि-कृत्</strong> वचन-वर्तीत्य् अर्थः ॥१४॥</p>
<p>**न यस्य साक्षाद् भव-पद्मजादिभी<br>
रूपं धिया वस्तुतयोपवर्णितम् ।<br>
मौनेन भक्त्योपशमेन पूजितः<br>
प्रसीदताम् एष स सात्वतां पतिः ॥१५॥ इति ।<br>
बलदेवः- **ननु कृष्णस्य सत्यभामादि-निरतत्व-प्रत्ययात् कथं ब्रह्मत्वम् आत्मारामत्व-रूपं प्रत्येतव्यम् ? तत्राह&ndash;<strong>न यस्य</strong> इति । <strong>यस्य रूपं</strong> स्वरूपं, <strong>भवादिभिर्</strong> अपि <strong>धिया</strong> स्व-बुद्ध्या <strong>वस्तुतया नोपवर्णितम्</strong>, &ldquo;इदम् एव परं ब्रह्म&rdquo; इति न निश्चितं, तेऽपि यत्र मोहं लभन्ते, यथा बाण-युद्धे, यथा वत्साहरणे, गोवर्धन-मखे च विदितम् एतत् । तथा च पराख्य-स्वरूप-शक्ति-विलासैः सत्यादिभिर् उपेतं तासु निरतं तद् आत्मारामं ब्रह्मैवेति तद्-एकान्तिभिर् विज्ञेयं, नाभिमानिभिर् अधिकृतैर् इति ॥१५॥</p>
<p><strong>व्याख्यातं च श्री-स्वामि-पादैः—<br>
अहो प्रह्लादस्य भाग्यम्, येन देवो दृष्टः, वयं तु मन्द-भाग्याः इति विषीदन्तं राजानं प्रत्याह—&ldquo;यूयम्&rdquo; इति त्रिभिः ॥१६॥<br>
अस्य पद्य-त्रयस्य तात्पार्यार्थस् तैर् एव लिखितः—<br>
न तु प्रह्लादस्य गृहे परं ब्रह्म वसति, न च तद् दर्शनार्थं</strong><sup id="fnref:91"><a href="#fn:91" class="footnote-ref" role="doc-noteref">91</a></sup>** मुनयस् तद्-गृहान् अभियन्ति, न च तस्य ब्रह्म मातुलेयादि-रूपेण वर्तते, न च स्वयम् एव प्रसन्नम्, अतो यूयम् एव ततोऽप्य् अस्मत्तोऽपि भूरि-भागा इति भावः ॥१७॥ **</p>
<blockquote>
<p>दर्शनाय इन् Pउरिदस् एदितिओन्।</p>
</blockquote>
<p>**बलदेवः- **एभिः पद्यैः प्रह्लादादपि पाण्डवानां श्रैष्ठ्यं श्रीधर-स्वाम्य्-उक्तेन निष्कर्षेण दर्शयति&ndash;<strong>न तु प्रह्लादस्य गृहे</strong> इत्य्-आदिना ॥१७॥</p>
<p><strong>सदातिसन्निकृष्टत्वान् ममताधिक्यतो हरेः</strong> ।</p>
<p>**पाण्डवेभ्योऽपि यदवः केचिच् छ्रेष्ठतमा मताः ॥१८॥<br>
बलदेवः- <strong>अथ पाण्डवेभ्योऽपि यदूनां श्रैष्ट्यम् आह—सदातीत्यादिना</strong> । **केचित् नित्य पार्षदाः ॥१८॥</p>
<p><strong>तथा हि श्री-दशमे [भा।पु। १०.८२.२८,३०]<br>
अहो भोज-पते! यूयं जन्म-भाजो नृणाम् इह</strong> ।</p>
<p>**यत् पश्यथासकृत् कृष्णं दुर्दर्शम् अपि योगिनाम् ॥१९॥<br>
बलदेवः- **अहो इति । हे <strong>भोजपते</strong>!_—_उग्रसेन! ॥१९॥</p>
<p>**तद् दर्शन-स्पर्शनानुपथ-प्रजल्प<br>
शय्यासनाशन-सयौन-सपिण्ड-बन्धः ।<br>
येषां गृहे निरय-वर्त्म-निवर्ततां वः<br>
स्वर्गापवर्ग-विरमः स्वयम् आस विष्णुः ॥२०॥<br>
बलदेवः- **तद्-दर्शनेति । येषां वो गृहे, स्वयं विष्णुः—पूर्णः कृष्णः, आस—वर्तते स्म । यद् वा, स्वयम् आस, न तु साधन-वशतया; इति नित्य-पार्षदता तेषाम् । वः कीदृशानाम्? इत्य् आह—निरय-वर्त्मनः—संसृतिप्रवाहात्, निवर्ततां, नित्य-मुक्तानाम् इत्य् अर्थः । कीदृशोऽसौ? इत्य् आह—स्वर्गेति—स्वर्गस्य अपवर्गस्य च सुखैश्वर्य-प्रधानस्य विरमो येन सः; तं तं च यः स्वैकान्तिभ्यो न ददातीत्य् अर्थः । तस्य युष्मत्-कर्तृका ये दर्शनादयः, युष्मत्-सम्पृक्तानि यानि शय्यादीनि च, तैर् विशिष्टश्चासौ सयौन-सपिण्ड-बन्धश्चेति, मध्यम-पदलोपी कर्म-धारयः । तत्र, यौन-बन्धः—विवाह-सम्बन्धः, पिण्ड-बन्धः—दैहिक-सम्बन्धः, ताभ्यां सह वर्तमानोऽसाविति बहु-व्रीहि-गर्भता । अनुपथः—अनुगतिः । प्रजल्पः—गोष्ठी ॥२०॥</p>
<p><strong>तथा [भा।पु। १०.९०.४६]—</strong></p>
<blockquote>
</blockquote>
<p><strong>शय्यासनाटनालाप-स्नान-क्रीडापनादिषु</strong><sup id="fnref:92"><a href="#fn:92" class="footnote-ref" role="doc-noteref">92</a></sup>** । **</p>
<blockquote>
<p>Sओमे वेर्सिओन्स् हवे क्रीडा-स्नानाशनादिषु</p>
</blockquote>
<p>**न विदुः सन्तम् आत्मानं वृष्णयः कृष्ण-चेतसः ॥२१॥ इति ।<br>
बलदेवः- **नित्य-पार्षदत्वाद् एव तेषां कृष्णैकावेशम् आह—शय्यासनेति ॥२१॥</p>
<p><strong>यदुभ्योऽपि वरिष्ठोऽसौ सर्वेभ्यः श्रीमद्-उद्धवः</strong> ।</p>
<p>**श्रीमद्-भागवते यस्य श्रूयते महिमाद्भुतः ॥२२॥<br>
बलदेवः- **यदुषु उद्धवस्य श्रेष्ठ्यं दर्शयति, यदुभ्योऽपीति ॥२२॥</p>
<p><strong>तथा हि एकादशे श्रीमद्-भगवद्-वाक्यं [भा।पु। ११.१४.१५]</strong>—</p>
<p><strong>न तथा मे प्रियतम आत्म-योनिर् न शङ्करः</strong> ।</p>
<p>**न च सङ्कर्षणो न श्रीर् नैवात्मा च यथा भवान् ॥२३॥<br>
बलदेवः- **न तथेति । <strong>आत्म-योनिः</strong> ब्रह्मा, <strong>आत्मा</strong> श्री-विग्रहोऽहं च ॥२३॥</p>
<p>**तथा [भा।पु। ११.१६.२९]—<br>
त्वं तु भागवतेष्व् अहम् । इति ॥२४॥<br>
आबाल्याद् एव गोविन्दे भक्तिर् अस्याखिलोत्तमा ॥२५॥<br>
बलदेवः- **श्रैष्ठ्य-हेतुं भक्त्य्-अतिशयम् आह—<strong>आबाल्याद्</strong> <strong>एव</strong> इति ॥२५॥</p>
<p><strong>तथा च श्री-तृतीये [भा।पु। ३.२.२]—<br>
यः पञ्च-हायनो मात्रा प्रातर् आशाय याचितः</strong> <strong>।<br>
तन्-नैच्छद् रचयन् यस्य सपर्यां बाल-लीलया ॥२६॥<br>
बलदेवः- यः</strong> इति । <strong>पञ्च-हायनः</strong> पाञ्च-वार्षिकः । <strong>सपर्यां</strong> पूजाम् ॥२६॥</p>
<p>**अत एव तत्रैव श्री-भगवद्-वचनं [भा।पु। ३.४.३१]—<br>
नोद्धवोऽण्व् अपि मन्-न्यूनो यद् गुणैर् नार्दितः प्रभुः ॥ इति ॥२७॥<br>
बलदेवः- **नोद्धव इति—मया सार्धं तुलया मापितो लेशेनापि <strong>न न्यून</strong> इत्य् अर्थः ॥२७॥</p>
<p>**अस्यार्थः—यद् गुणैः—यस्य उद्धवस्य गुणैः, प्रभुर् अप्य् अहं न अर्दितः, न याचितः । यद् वा, यद् यस्मात्, उद्धवः गुणैः सत्त्वादिभिः, न अर्दितः, न पीडितः, गुणातीत इत्य् अर्थः । तत्र हेतुः—प्रभुः भक्ति-रसास्वादे प्रभविष्णुः ॥२८॥<br>
बलदेवः- **अन्यत् तु व्याख्यातं शास्त्र-कृद्भिर् एव ॥२८॥</p>
<p><strong>व्रज-देव्यो वरीयस्य ईदृशाद् उद्धवाद् अपि</strong> ।</p>
<p>**यद् आसां प्रेम-माधुर्यं स एषोऽप्य् अभियाचते ॥२९॥<br>
बलदेवः- **अथोद्धवात् गोपीनां श्रैष्ठ्यं दर्शयति, व्रज-देव्य इति ॥२९॥</p>
<p>**तथा हि श्री-दशमे [भा।पु। १०.४७.५८]—<br>
एताः परं तनु-भृतो भुवि गोप-वध्वो<br>
गोविन्द एवम् अखिलात्मनि रूढ-भावाः ।<br>
वाञ्छन्ति यद् भव-भियो मुनयो वयं च<br>
किं ब्रह्म-जन्मभिर् अनन्त-कथा-रसस्य ॥३०॥<br>
बलदेवः- **अत्रार्थे प्रमाणम् आह—एता इति । एताः—श्री-नन्द-व्रजस्थिताः, परं—केवलं, तनुभृतः—उत्तम-तनु-विशिष्टाः, याः, निखिलात्मनि—सर्वांशिनि, गोविन्दे—गो-पाल-लीले कृष्णे, रूढ-भावाः—उद्भत-महा-भावाः, वर्तन्ते । यत्—यं भावं, भव-भियः—मुमुक्षवः शौनकादयः, मुनयः—मुक्ता नारदादयः, वाञ्छन्ति; वयञ्च—उद्धवादयो नित्य-तत्-संसर्गिणः, वाञ्छामः, भगवतस् तद्-वश्यतां प्रतीत्य तत्-परिमाणं<sup id="fnref:93"><a href="#fn:93" class="footnote-ref" role="doc-noteref">93</a></sup> वाञ्छामः, न तु प्राप्नुम इत्य् अर्थः । ईडृशोच्चभावालाभे चतुर् मुख-जन्मभिर् अप्य् अलम् इत्य् आह—अनन्तस्य—अपार-माधुरीकस्य तस्य, कथासु, अरसः—रागाभावः, यस्य तस्य, तज्-जन्मभिः किं? न किम् अपीत्य् अर्थः ॥३०॥</p>
<blockquote>
<p>&ldquo;तत्-परिमाणम्&rdquo; इत्य् अत्र &ldquo;तत्-परमाणुम्&rdquo; इति पाठान्तरम् ।</p>
</blockquote>
<p><strong>श्री-बृहद्-वामने च भृग्व्-आदीन् प्रति श्री-ब्रह्म-वाक्यं—<br>
षष्टि-वर्ष-सहस्राणि मया तप्तं तपः पुरा</strong> **।<br>
नन्द-गोप-व्रज-स्त्रीणां पाद-रेणूपलब्धये ।<br>
तथापि न मया प्राप्तास् तासां वै पाद-रेणवः ॥३१॥<br>
बलदेवः- **उक्तपोषेण तन्-महिमातिशयम् उदाहरति, षष्टीति ॥३१॥</p>
<p><strong>भृग्व्-आदि-वाक्यं—<br>
वैष्णवानां पाद-रजो गृह्यते त्वद्-विधैर् अपि ।<br>
सन्ति ते बहवो लोके वैष्णवा नारदादयः ॥<br>
तेषां विहाय गोपीनां पाद-रेणुस् त्वयापि यत् ।<br>
गृह्यते संशयो मेऽत्र को हेतुस् तद् वद प्रभो! ॥३२॥<br>
श्री-ब्रह्म-वाक्यं—<br>
न स्त्रियो व्रज-सुन्दर्यः पुत्राः! श्रेष्ठाः श्रियोऽपि ताः</strong> ।</p>
<p>**नाहं शिवश् च शेषश् च श्रीश् च ताभिः समाः क्वचित् ॥३३॥<br>
बलदेवः- **श्रियो ऽपि सकाशात् ताः श्रेष्ठाः—अधिकाः ॥३३॥</p>
<p><strong>आदि-पुराणे च श्रीमद्-अर्जुन-वाक्यं—<br>
त्रैलोक्ये भगवद्-भक्ताः के त्वां जानन्ति मर्मणि</strong> ।</p>
<p>**केषु वा त्वं सदा तुष्टः केषु प्रेम तवातुलम् ॥३४॥<br>
बलदेवः- **त्रैलोक्ये इति । यतो वशीभूतः ॥३४॥</p>
<p><strong>श्री-भगवद्-वाक्यं—</strong></p>
<blockquote>
<p>**<br>
न तथा मे प्रियतमो ब्रह्मा-रुद्रश् च पार्थिव** ।</p>
</blockquote>
<p>**न च लक्ष्मीर् न चात्मा च यथा गोपीजनो मम ॥३५॥<br>
भक्ता ममानुरक्ताश् च कति सन्ति न भू-तले ।<br>
किन्तु गोपीजनः प्राणाधिक-प्रियतमो मम ॥३६॥<br>
न मां जानन्ति मुनयो योगिनश् च परन्तप! ।<br>
न च रुद्रादयो देवा यथा गोप्यो विदन्ति माम् ॥३७॥<br>
बलदेवः- **नमाम् इति । न जानन्ति—तथा न विदन्तीत्य् अर्थः ॥३७॥</p>
<p><strong>न तपोभिर् न वेदैश् च नाचारैर् न च विद्यया ।<br>
वशोऽस्मि केवलं प्रेम्णा प्रमाणं तत्र गोपिकाः ॥३८॥<br>
मन्-माहात्म्यं मत्-सपर्यां मच्-छ्रद्धां मन्-मनोगतम्</strong> ।</p>
<p><strong>जानन्ति गोपिकाः पार्थ! नान्ये जानन्ति मर्मणि ॥३९॥<br>
निजाङ्गम् अपि या गोप्यो ममेति समुपासते ।<br>
ताभ्यः परं न मे पार्थ! निगूढ-प्रेम-भाजनम् ॥४०॥ इति ।<br>
न चित्रं प्रेम-माधुर्यम् आसां वाञ्छेद् यद् उद्धवः</strong> ।</p>
<p>**पाद-रेणूक्षितं येन तृण-जन्मापि याच्यते ॥४१॥<br>
बलदेवः- **तद्-भाव-वाञ्छायां कैमुत्यम् आह—न चित्रम् इति । येन—उद्धवेन ॥४१॥</p>
<p><strong>तथा हि श्री-दशमे [भा।पु। १०.४७.६१]—</strong></p>
<blockquote>
<p>**<br>
आसाम् अहो चरण-रेणु-जुषाम् अहं स्यां<br>
वृन्दावने किम् अपि गुल्म-लतौषधीनाम्** ।</p>
</blockquote>
<p>**या दुस्त्यजं स्व-जनम् आर्य-पथश् च हित्वा<br>
भेजुर् मुकुन्द-पदवीं श्रुतिभिर् विमृग्याम् ॥ इति ॥४२॥<br>
बलदेवः- **आसाम् इति । वृन्दावने, आसां—व्रज-सुन्दरीणां, चरण-रेणून्, जुषन्ते—सेवन्ते, या गुल्म-लतौषध्यस् तासां मध्ये किम् अप्य् अहं तृण-रूपं स्याम्, इति तत्-पाद-रजोऽभिषिक्त-गुल्म-जन्म-स्पृहाभिधानात् तद्-भाव-स्पृहा तु दूरतः स्थिता ॥४२॥</p>
<p>**इति कृष्णं निषेव्याग्रे कृष्णस्योपासकैर् जनैः ।<br>
सेव्याः प्रसाद-पुष्पाद्यैर् अवश्यं व्रज-सुभ्रुवः ॥४३॥<br>
बलदेवः- **वक्तव्यम् आह—इति कृष्णम् इति । शास्त्र-सारार्थ-ज्ञानाम् उपासकानां व्रज-रामोपासना आवश्यकीति भावः ॥४३॥</p>
<p><strong>तत्रापि सर्व-गोपीनां राधिकाति-वरीयसी ।<br>
सर्वाधिक्येन कथिता यत् पुराणागमादिषु ॥४४॥<br>
यथा पाद्मे—<br>
यथा राधा प्रिया विष्णोस् तस्याः कुण्डं प्रियं तथ</strong> ।</p>
<p>**सर्व-गोपीषु सैवैका विष्णोर् अत्यन्त-वल्लभा ॥४५॥<br>
आदि-पुराणे च—<br>
त्रैलोक्ये पृथिवी धन्या यत्र वृन्दावनं पुरी ।<br>
तत्रापि गोपिकाः पार्थ! तत्र राधाभिधा मम ॥४६॥ इति ।<br>
इति श्री-लघु-भागवतामृते श्री-भक्तामृतं नाम उत्तर-खण्डं समाप्तम् ।<br>
बलदेवः- <strong>श्री-राधायाः सर्वाभ्यः श्रैष्ठ्यं पाद्मादि-वाक्ये प्रमाणयति&ndash;<strong>यथा राधा</strong> इत्य्-आदिना</strong> । <strong>आगमो बृहद्-गौतमीयादिः&ndash;देवी कृष्ण-मयी प्रोक्ता राधिका पर-देवता</strong> । <strong>सर्व-लक्ष्मी-मयी सर्व-कान्तिः सम्मोहिनी परा ॥ इत्य् एवम् आदि</strong> । <strong>आदि-शब्देन पुरुष-बोधिनी, यस्यां खलु गोकुलाख्ये माथुर-मण्डले इत्य् उपक्रम्य, गोविन्दोऽपि श्यामः इत्य्-आदि, द्वे पार्श्वे चन्द्रावली राधिका च इति चोक्त्वा यस्या अंशे लक्ष्मी-दुर्गादिका शक्तिः इति पठ्यते</strong> । **तथा च सर्व-भक्त-शिरोमणित्वं श्री-राधायाः सिद्धम् ॥४६॥</p>
<p>यद्-वाक्यात् साधवः कृष्णं संविदन्ति स-पार्षदम् ।</p>
<p>श्री-रूपस् तत्त्व-विद्-भूपः स मे कृपयतु प्रभुः ॥</p>
<p>श्री-विद्या-भूषणेनेयं लघु-भागवतामृते ।</p>
<p>टिप्पणी रचिता भूयात् तुष्टये राम-वर्णिनः ॥</p>
<p>इति श्री-लघु-भागवतामृतं व्याख्यातम् ।</p>
<p>शुभम् अस्तु ॥</p>
<p>॥।</p>
<div class="footnotes" role="doc-endnotes">
<hr>
<ol>
<li id="fn:1">
<p>श्रीगणेशाय नमः ।&#160;<a href="#fnref:1" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:2">
<p>कृष्णायामल-कीर्तये इति मूले पाठः । नमस् तस्मै इत्य् एतस्मिन् दशम-स्कन्धीय-पद्ये [भा।पु। १०.८७.४६] अमल-कीर्तये इत्य् अस्यैव पाठस्य विद्यमानतायाम् अपि दुरूह-भगवत्-तत्त्व-निरूपणे प्रवर्तमानेन ग्रन्थ-कृता तद्-अपयोगि-समेधस्त्व-सिद्धये परिवृत्त्या “अकण्ठ-मेधसे&quot; इति विशेषितम् इति सुधीभिर् अवधेयम् ॥&#160;<a href="#fnref:2" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:3">
<p>विशेषाद् इति । अनेनैव टीका-कृता स्व-विरचित-श्री-गीता-भूषण-भाष्यस्योपक्रमणिकायां विशेष-लक्षणं निरूपितम्, यथा—विशेषश् च भेद-प्रतिनिधिर् न भेदः । स च भेदाभावेऽपि भेद-कार्यस्य धर्म धर्मि-भावाद् रि व्यवहारस्य हेतुः—सत्तासती भेदाभिन्नः कालः सर्वदास्तिऽ इत्य्-आदिषु विद्वद्भिः प्रतीतः ॥ इति ।&#160;<a href="#fnref:3" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:4">
<p>इदं वचनं तत्र न प्राप्तम्।&#160;<a href="#fnref:4" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:5">
<p>&ldquo;त्रिविधं भाति&rdquo; इत्य् अत्र &ldquo;त्रिविधो भाति&rdquo; इति पाठान्तरम् ।&#160;<a href="#fnref:5" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:6">
<p>&ldquo;महत्-तमाः&rdquo; इत्य् अत्र &ldquo;महोत्तमाः&rdquo; इति पाठान्तरम्&#160;<a href="#fnref:6" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:7">
<p>&ldquo;दृष्टास्ते&rdquo; इत्य् अत्र &ldquo;दृष्टया ते&rdquo; इति पाठान्तरम्&#160;<a href="#fnref:7" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:8">
&#160;<a href="#fnref:8" class="footnote-backref" role="doc-backlink">&#x21a9;&#xfe0e;</a></li>
<li id="fn:9">
&#160;<a href="#fnref:9" class="footnote-backref" role="doc-backlink">&#x21a9;&#xfe0e;</a></li>
<li id="fn:10">
&#160;<a href="#fnref:10" class="footnote-backref" role="doc-backlink">&#x21a9;&#xfe0e;</a></li>
<li id="fn:11">
<p>&ldquo;तस्य च भेदाः, यथा सात्वत-तन्त्रे&rdquo; इस् अनोथेर् वेर्सिओन्।&#160;<a href="#fnref:11" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:12">
<p>&ldquo;एकं तु महतःऽ इत्य् अत्र &ldquo;प्रथम म तः&rdquo; इति &ldquo;आद्यं तु महतः&rdquo; इति च पाठान्तरम् ।&#160;<a href="#fnref:12" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:13">
<p>तन्तु इन् अनोथेर् वेर्सिओन्।&#160;<a href="#fnref:13" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:14">
<p>परमात्म-सन्दर्भस्य १६-अनुच्छेदे शिव-तत्त्वस्य निरूपणं प्राप्यते।&#160;<a href="#fnref:14" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:15">
<p>&ldquo;उदाहरति, यथेत्यादि &quot; इत्य् अत्र &quot; उदाहर्त, ययेत्यादि &quot; इति पाठान्तरम् ।&#160;<a href="#fnref:15" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:16">
&#160;<a href="#fnref:16" class="footnote-backref" role="doc-backlink">&#x21a9;&#xfe0e;</a></li>
<li id="fn:17">
<p>सिन्धौ २.४.१४२ अपि द्रष्टव्यः।&#160;<a href="#fnref:17" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:18">
&#160;<a href="#fnref:18" class="footnote-backref" role="doc-backlink">&#x21a9;&#xfe0e;</a></li>
<li id="fn:19">
&#160;<a href="#fnref:19" class="footnote-backref" role="doc-backlink">&#x21a9;&#xfe0e;</a></li>
<li id="fn:20">
&#160;<a href="#fnref:20" class="footnote-backref" role="doc-backlink">&#x21a9;&#xfe0e;</a></li>
<li id="fn:21">
<p>&ldquo;श्रीवराहोऽसौ&rdquo; इत्य् अत्र &ldquo;श्रीवराहोऽभूत्&rdquo; इति पाठान्तरम्।&#160;<a href="#fnref:21" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:22">
&#160;<a href="#fnref:22" class="footnote-backref" role="doc-backlink">&#x21a9;&#xfe0e;</a></li>
<li id="fn:23">
<p>&ldquo;आद्यता&rdquo; इत्य् अत्र &ldquo;आद्यस्य&rdquo; इति, &ldquo;द्वितीयता&rdquo; इत्य् अत्र &ldquo;द्वितीयस्य&rdquo; इति च पाठान्तरम्।&#160;<a href="#fnref:23" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:24">
&#160;<a href="#fnref:24" class="footnote-backref" role="doc-backlink">&#x21a9;&#xfe0e;</a></li>
<li id="fn:25">
<p>&ldquo;विष्णुः&rdquo; इत्य् अत्र &ldquo;देवः&rdquo; इति पाठान्तरम्।&#160;<a href="#fnref:25" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:26">
&#160;<a href="#fnref:26" class="footnote-backref" role="doc-backlink">&#x21a9;&#xfe0e;</a></li>
<li id="fn:27">
&#160;<a href="#fnref:27" class="footnote-backref" role="doc-backlink">&#x21a9;&#xfe0e;</a></li>
<li id="fn:28">
&#160;<a href="#fnref:28" class="footnote-backref" role="doc-backlink">&#x21a9;&#xfe0e;</a></li>
<li id="fn:29">
&#160;<a href="#fnref:29" class="footnote-backref" role="doc-backlink">&#x21a9;&#xfe0e;</a></li>
<li id="fn:30">
&#160;<a href="#fnref:30" class="footnote-backref" role="doc-backlink">&#x21a9;&#xfe0e;</a></li>
<li id="fn:31">
&#160;<a href="#fnref:31" class="footnote-backref" role="doc-backlink">&#x21a9;&#xfe0e;</a></li>
<li id="fn:32">
&#160;<a href="#fnref:32" class="footnote-backref" role="doc-backlink">&#x21a9;&#xfe0e;</a></li>
<li id="fn:33">
&#160;<a href="#fnref:33" class="footnote-backref" role="doc-backlink">&#x21a9;&#xfe0e;</a></li>
<li id="fn:34">
&#160;<a href="#fnref:34" class="footnote-backref" role="doc-backlink">&#x21a9;&#xfe0e;</a></li>
<li id="fn:35">
&#160;<a href="#fnref:35" class="footnote-backref" role="doc-backlink">&#x21a9;&#xfe0e;</a></li>
<li id="fn:36">
&#160;<a href="#fnref:36" class="footnote-backref" role="doc-backlink">&#x21a9;&#xfe0e;</a></li>
<li id="fn:37">
&#160;<a href="#fnref:37" class="footnote-backref" role="doc-backlink">&#x21a9;&#xfe0e;</a></li>
<li id="fn:38">
&#160;<a href="#fnref:38" class="footnote-backref" role="doc-backlink">&#x21a9;&#xfe0e;</a></li>
<li id="fn:39">
<p>जज्ञे&#160;<a href="#fnref:39" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:40">
<p><em>चावधीत्</em> इन् सोमे वेर्सिओन्स्।&#160;<a href="#fnref:40" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:41">
&#160;<a href="#fnref:41" class="footnote-backref" role="doc-backlink">&#x21a9;&#xfe0e;</a></li>
<li id="fn:42">
&#160;<a href="#fnref:42" class="footnote-backref" role="doc-backlink">&#x21a9;&#xfe0e;</a></li>
<li id="fn:43">
&#160;<a href="#fnref:43" class="footnote-backref" role="doc-backlink">&#x21a9;&#xfe0e;</a></li>
<li id="fn:44">
&#160;<a href="#fnref:44" class="footnote-backref" role="doc-backlink">&#x21a9;&#xfe0e;</a></li>
<li id="fn:45">
&#160;<a href="#fnref:45" class="footnote-backref" role="doc-backlink">&#x21a9;&#xfe0e;</a></li>
<li id="fn:46">
&#160;<a href="#fnref:46" class="footnote-backref" role="doc-backlink">&#x21a9;&#xfe0e;</a></li>
<li id="fn:47">
<p>&ldquo;श्वेतरूपधरो वसेत्&rdquo; इत्य् अत्र &ldquo;शतरूपधरोऽवसत्&rdquo; इति पाठान्तरम्।&#160;<a href="#fnref:47" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:48">
&#160;<a href="#fnref:48" class="footnote-backref" role="doc-backlink">&#x21a9;&#xfe0e;</a></li>
<li id="fn:49">
&#160;<a href="#fnref:49" class="footnote-backref" role="doc-backlink">&#x21a9;&#xfe0e;</a></li>
<li id="fn:50">
&#160;<a href="#fnref:50" class="footnote-backref" role="doc-backlink">&#x21a9;&#xfe0e;</a></li>
<li id="fn:51">
&#160;<a href="#fnref:51" class="footnote-backref" role="doc-backlink">&#x21a9;&#xfe0e;</a></li>
<li id="fn:52">
&#160;<a href="#fnref:52" class="footnote-backref" role="doc-backlink">&#x21a9;&#xfe0e;</a></li>
<li id="fn:53">
&#160;<a href="#fnref:53" class="footnote-backref" role="doc-backlink">&#x21a9;&#xfe0e;</a></li>
<li id="fn:54">
&#160;<a href="#fnref:54" class="footnote-backref" role="doc-backlink">&#x21a9;&#xfe0e;</a></li>
<li id="fn:55">
&#160;<a href="#fnref:55" class="footnote-backref" role="doc-backlink">&#x21a9;&#xfe0e;</a></li>
<li id="fn:56">
&#160;<a href="#fnref:56" class="footnote-backref" role="doc-backlink">&#x21a9;&#xfe0e;</a></li>
<li id="fn:57">
&#160;<a href="#fnref:57" class="footnote-backref" role="doc-backlink">&#x21a9;&#xfe0e;</a></li>
<li id="fn:58">
&#160;<a href="#fnref:58" class="footnote-backref" role="doc-backlink">&#x21a9;&#xfe0e;</a></li>
<li id="fn:59">
&#160;<a href="#fnref:59" class="footnote-backref" role="doc-backlink">&#x21a9;&#xfe0e;</a></li>
<li id="fn:60">
&#160;<a href="#fnref:60" class="footnote-backref" role="doc-backlink">&#x21a9;&#xfe0e;</a></li>
<li id="fn:61">
&#160;<a href="#fnref:61" class="footnote-backref" role="doc-backlink">&#x21a9;&#xfe0e;</a></li>
<li id="fn:62">
&#160;<a href="#fnref:62" class="footnote-backref" role="doc-backlink">&#x21a9;&#xfe0e;</a></li>
<li id="fn:63">
&#160;<a href="#fnref:63" class="footnote-backref" role="doc-backlink">&#x21a9;&#xfe0e;</a></li>
<li id="fn:64">
&#160;<a href="#fnref:64" class="footnote-backref" role="doc-backlink">&#x21a9;&#xfe0e;</a></li>
<li id="fn:65">
&#160;<a href="#fnref:65" class="footnote-backref" role="doc-backlink">&#x21a9;&#xfe0e;</a></li>
<li id="fn:66">
&#160;<a href="#fnref:66" class="footnote-backref" role="doc-backlink">&#x21a9;&#xfe0e;</a></li>
<li id="fn:67">
&#160;<a href="#fnref:67" class="footnote-backref" role="doc-backlink">&#x21a9;&#xfe0e;</a></li>
<li id="fn:68">
&#160;<a href="#fnref:68" class="footnote-backref" role="doc-backlink">&#x21a9;&#xfe0e;</a></li>
<li id="fn:69">
&#160;<a href="#fnref:69" class="footnote-backref" role="doc-backlink">&#x21a9;&#xfe0e;</a></li>
<li id="fn:70">
&#160;<a href="#fnref:70" class="footnote-backref" role="doc-backlink">&#x21a9;&#xfe0e;</a></li>
<li id="fn:71">
<p>&ldquo;मैवं भोः&rdquo; इत्य् अस्य पूर्वम् &ldquo;अत्र कारिकाः&rdquo; इत्य् अधिकः पाठः क्वचित् दृश्यते ।&#160;<a href="#fnref:71" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:72">
<p>&ldquo;वैदग्धी-विशेषोत्कर्ष&rdquo; इत्य् अत्र &ldquo;वैदग्धी-विशेषात् कृष्ण&rdquo; इति पाठान्तरम् ।&#160;<a href="#fnref:72" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:73">
&#160;<a href="#fnref:73" class="footnote-backref" role="doc-backlink">&#x21a9;&#xfe0e;</a></li>
<li id="fn:74">
&#160;<a href="#fnref:74" class="footnote-backref" role="doc-backlink">&#x21a9;&#xfe0e;</a></li>
<li id="fn:75">
&#160;<a href="#fnref:75" class="footnote-backref" role="doc-backlink">&#x21a9;&#xfe0e;</a></li>
<li id="fn:76">
&#160;<a href="#fnref:76" class="footnote-backref" role="doc-backlink">&#x21a9;&#xfe0e;</a></li>
<li id="fn:77">
&#160;<a href="#fnref:77" class="footnote-backref" role="doc-backlink">&#x21a9;&#xfe0e;</a></li>
<li id="fn:78">
&#160;<a href="#fnref:78" class="footnote-backref" role="doc-backlink">&#x21a9;&#xfe0e;</a></li>
<li id="fn:79">
&#160;<a href="#fnref:79" class="footnote-backref" role="doc-backlink">&#x21a9;&#xfe0e;</a></li>
<li id="fn:80">
&#160;<a href="#fnref:80" class="footnote-backref" role="doc-backlink">&#x21a9;&#xfe0e;</a></li>
<li id="fn:81">
&#160;<a href="#fnref:81" class="footnote-backref" role="doc-backlink">&#x21a9;&#xfe0e;</a></li>
<li id="fn:82">
&#160;<a href="#fnref:82" class="footnote-backref" role="doc-backlink">&#x21a9;&#xfe0e;</a></li>
<li id="fn:83">
&#160;<a href="#fnref:83" class="footnote-backref" role="doc-backlink">&#x21a9;&#xfe0e;</a></li>
<li id="fn:84">
&#160;<a href="#fnref:84" class="footnote-backref" role="doc-backlink">&#x21a9;&#xfe0e;</a></li>
<li id="fn:85">
&#160;<a href="#fnref:85" class="footnote-backref" role="doc-backlink">&#x21a9;&#xfe0e;</a></li>
<li id="fn:86">
&#160;<a href="#fnref:86" class="footnote-backref" role="doc-backlink">&#x21a9;&#xfe0e;</a></li>
<li id="fn:87">
<p>शल्यो ह्य् अभ्यधिकः कृष्णाद् अर्जुनाद् अधिको ह्य् अहम् ।&#160;<a href="#fnref:87" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:88">
&#160;<a href="#fnref:88" class="footnote-backref" role="doc-backlink">&#x21a9;&#xfe0e;</a></li>
<li id="fn:89">
&#160;<a href="#fnref:89" class="footnote-backref" role="doc-backlink">&#x21a9;&#xfe0e;</a></li>
<li id="fn:90">
&#160;<a href="#fnref:90" class="footnote-backref" role="doc-backlink">&#x21a9;&#xfe0e;</a></li>
<li id="fn:91">
&#160;<a href="#fnref:91" class="footnote-backref" role="doc-backlink">&#x21a9;&#xfe0e;</a></li>
<li id="fn:92">
&#160;<a href="#fnref:92" class="footnote-backref" role="doc-backlink">&#x21a9;&#xfe0e;</a></li>
<li id="fn:93">
&#160;<a href="#fnref:93" class="footnote-backref" role="doc-backlink">&#x21a9;&#xfe0e;</a></li>
</ol>
</div>

  </div>
</article>


        <div id="disqus_thread"></div>
<script type="text/javascript">

  (function() {
    
    
    if (window.location.hostname == "localhost")
      return;

    var dsq = document.createElement('script'); dsq.type = 'text/javascript'; dsq.async = true;
    var disqus_shortname = 'vvasuki-site';
    dsq.src = '//' + disqus_shortname + '.disqus.com/embed.js';
    (document.getElementsByTagName('head')[0] || document.getElementsByTagName('body')[0]).appendChild(dsq);
  })();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>

        





<aside class="card border noPrint" id="section-tree-item-">
    <div class="card-title bg-light-gray border d-flex justify-content-between">
        <a href="https://vishvAsa.github.io/AgamaH_vaiShNavaH/gauDIyaH/tattvam/rUpa-gosvAmI/laghubhAgavatAmRtam/">लघु-भागवतामृतम् </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: लघु-भागवतामृतम्</li>
        
    </nav>
</aside>

      </main>
    </div>
    <footer class="bg-yellow  p-1" role="contentinfo">
  

  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/AgamaH_vaiShNavaH/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/AgamaH_vaiShNavaH/actions/workflows/build.yml"><img src="https://github.com/vishvAsa/AgamaH_vaiShNavaH/actions/workflows/build.yml/badge.svg"> Built </a> on 2023 Oct 15 16:46:43 UTC. (<a href="http://google.com/search?q=16%3a46%3a43%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
